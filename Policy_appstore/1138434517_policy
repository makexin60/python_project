GİZLİLİK VE GÜVENLİK
Sayın Uygulama Kullanıcısı,
Passo mobil uygulaması, Aktif Yatırım Bankası A.Ş.’ye aittir. Uygulamayı kullanan müşterilerimizin bilgi güvenliği Bankamız için büyük önem taşır. Bu metin, bilgi güvenliği hususunda sizleri bilgilendirmek amacıyla hazırlanmıştır.
Müşteri Bilgi Güvenliği
Bankamız, müşterilerimize ait bilgilerin gizliliğini ve güvenliğini sağlama konusunda özel bir önem göstermektedir. Müşteri bilgilerinin korunması ve yasal mevzuata uygun davranılması amacıyla gerekli tüm adımlar atılmaktadır. Bankamız, yürütülen her türlü uygulama ve süreçte müşteri bilgilerinin güvenliğini en üst seviyede tutmayı amaçlamaktadır.
Veri Paylaşımı
Müşterilerimize ait bilgiler, müşterinin onayı olmaksızın üçüncü şahıslarla paylaşılmamaktadır. Yalnızca yasal zorunluluklar çerçevesinde ve yetkili resmi kurumlara bilgi sağlanmaktadır. Ayrıca, destek hizmetleri kapsamında farklı firmalarla çalışıldığında bu firmaların gizlilik standartlarımıza uyması sağlanmaktadır.
Veri Güvenliği
Müşteri verilerinin yetkisiz erişimlerden, hatalı kullanım ve değişikliklerden, bozulma ve yok edilmekten korunması temel yaklaşımımızdır. Bu doğrultuda, teknolojik altyapımız sürekli olarak güncellenmekte ve güvenlik açıklarına karşı önlemler alınmaktadır.
Diğer Uygulamalar ve Bağlantılar
Uygulama, üçüncü taraf uygulamalara veya web sitelerine bağlantılar içerebilir. Ancak, bu bağlantıların gizlilik politikaları Bankamızın sorumluluğunda değildir. Bağlantı verilen uygulamalar veya siteler nedeniyle oluşabilecek herhangi bir veri kaybı veya güvenlik açığından Bankamız sorumlu değildir.
Telif Hakları
Uygulamada yer alan tüm içerik, grafikler, tema ve diğer materyallerin telif hakları Aktif Yatırım Bankası A.Ş.’ye aittir. Bu materyallerin izinsiz kullanımı veya çoğaltılması yasaktır. 5846 sayılı Fikir ve Sanat Eserleri Kanunu gereği tüm haklar saklıdır.
SSL Koruması
Uygulama üzerinden yapılan tüm işlemler SSL (Secure Socket Layer) protokolü ile şifrelenmektedir. Bu sayede kullanıcı bilgilerinin üçüncü şahıslar tarafından erişilmesi engellenmektedir.
İletişim
Aktif Yatırım Bankası A.Ş.
Genel Müdürlük: Büyükdere Caddesi No: 163 Zincirlikuyu Şişli 34394 İstanbul
Telefon: 90(212) 340 80 00
Faks: 90(212) 340 88 79
Yetkili Denetim Organı: Bankacılık Düzenleme ve Denetleme Kurumu (BDDK)
Adres: Atatürk Bulvarı No:191 B Blok 06680 Kavaklıdere/Ankara
Telefon: (312) 455 65 00
Faks: (312) 424 08 79
www.bddk.org.tr
Güncelleme Tarihi: 05.08.2019