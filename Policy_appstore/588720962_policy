Kontynuuj bez wyrażania zgody →
Informacja o plikach cookie
Na stronie orange.pl jako Orange Polska S.A:
Korzystamy z plików cookie i podobnych technologii,.
Przetwarzamy Twoje dane osobowe – jako administrator lub współadministrator (razem z naszymi
                partnerami).
Jeśli wybierzesz „Zaakceptuj wszystkie”, zgodzisz się, żebyśmy sami lub z naszymi partnerami korzystali z
            plików cookie, czego celem będzie:
Funkcjonalność portalu,
Analityka,
Marketing,
Personalizacja.
Jeśli wybierzesz „Ustawienia plików cookie”, możesz wybrać, z którego rodzaju plików będziemy mogli
            korzystać.
Zgodę na pliki cookies możesz zawsze wycofać w ustawieniach Twojej przeglądarki.
Nie wpłynie to na ocenę, czy przed wycofaniem zgody korzystaliśmy z plików cookie zgodnie z prawem.
Więcej informacji znajdziesz w naszej
Polityce prywatności
.
Zobacz naszych partnerów
Ustawienia plików cookie
Zaakceptuj wszystkie
Polityka prywatności
Aplikacja Mój Orange w wersji 5.0 lub wyższej
(obowiązuje od dnia 10.03.2020 roku do odwołania)
Słowniczek
Jeśli w tej Polityce prywatności piszemy o:
1) Aplikacji – mamy na  myśli aplikację mobilną Mój Orange w wersji 5.0 lub wyższej;
2) nas – mamy na myśli Orange Polska Spółkę Akcyjną (nasze pełne dane znajdziesz na końcu Polityki prywatności);
3) urządzeniu – mamy na myśli urządzenie mobilne, na którym instalujesz Aplikację;
4) Tobie – mamy na myśli każdego, kto pobiera Aplikację lub z niej korzysta.
W tym dokumencie informujemy, jak chronimy Twoją prywatność, gdy korzystasz z naszej Aplikacji. Opisujemy też przypadki, w których przechowujemy informacje lub uzyskujemy dostęp do informacji na Twoim urządzeniu.
Do czego służy Aplikacja
Aplikacja umożliwia Tobie wgląd do indywidualnego konta klienta w Orange.
Jak logujesz się do Aplikacji
Dostęp do swojego konta w Aplikacji możesz uzyskać w dwóch trybach:
1) jeśli zalogujesz się loginem i hasłem do Twojego konta z portalu orange.pl (konto możesz założyć również z poziomu Aplikacji);
2) poprzez „szybki pogląd”, gdy Aplikacja rozpozna naszą kartę SIM w urządzeniu.
Poprzez „szybki podgląd” uzyskasz dostęp tylko do podstawowych informacji o Twoim koncie.
Gdy zalogujesz się w Aplikacji, możesz skorzystać z dodatkowych zabezpieczeń dostępu do Aplikacji:
1) kodu PIN dla Aplikacji;
2) weryfikacji przez funkcjonalności urządzenia.
Kod PIN ustanawiasz tylko na potrzeby logowania do Aplikacji. Zapewniamy jego poufność.
Weryfikacja przez funkcjonalności urządzenia opiera się na rozwiązaniach przewidzianych przez system operacyjny Twojego 
                        urządzenia (np. TouchID, FaceID, inne). Aby z nich skorzystać na potrzeby naszej Aplikacji, musisz je najpierw włączyć 
                        w urządzeniu. Przy logowaniu do Aplikacji poprosimy system operacyjny Twojego urządzenia, aby potwierdził nam, czy udało Cię 
                        poprawnie się uwierzytelnić z użyciem wybranego rozwiązania, czy nie. Do danych, które służą Ci do uwierzytelnienia, nasza 
                        Aplikacja nie będzie miała dostępu. Poufność tych danych zapewnia dostawca systemu operacyjnego
W każdej chwili możesz wyłączyć dodatkowe zabezpieczanie dostępu do Aplikacji.
Gdy zalogujesz się do Aplikacji, pozostanie ona aktywna do czasu wylogowania. Żeby wylogować się, wybierz opcję „Wyloguj” w Aplikacji. W ten sposób usuniesz też dane do logowania, które Aplikacja przechowuje
Chroń login, hasło i urządzenie z naszą kartą SIM. Pamiętaj, że jeśli osoba nieuprawniona:
poznałaby Twój login lub hasło – może poznać dane z Twojego konta klienta;
przejęłaby Twoje urządzenie z naszą kartą SIM – może uzyskać dostęp do informacji w trybie „szybki pogląd”.
Jeśli usuniesz lub odinstalujesz Aplikację zgodnie z zasadami systemu operacyjnego Twojego urządzenia, dane Twojego konta klienta zostaną usunięte.
Do jakich informacji Aplikacja ma dostęp
Aplikacja odczytuje i umożliwia nam uzyskanie dostępu do informacji:
1) o numerze AdID Twojego urządzenia. Dzięki temu możemy dopasować reklamy, które prezentujemy Tobie w aplikacjach mobilnych na Twoim urządzeniu. W każdej chwili w ustawieniach Aplikacji możesz zablokować możliwość przekazywania nam numeru AdID;
2) o numerze karty SIM w Twoim urządzeniu. Dzięki temu możemy rozpoznać Cię jako naszego Klienta, kiedy w Aplikacji łączysz się z naszą infolinią, oraz możesz skorzystać z trybu „szybki podgląd”.
Jak działają narzędzia analityczne
W Aplikacji korzystamy z narzędzi analitycznychFirebase i Quantum Metric.
Dostawcą narzędzie Firebise jest Google Ireland Limited z siedzibą w Dublinie („Google”). Narzędzie to może:
1) zapisywać w pamięci Urządzenia informacje o tym, jak użytkownicy korzystają z Aplikacji;
2) zbierać je i łączyć, aby opracować statystyki.
Działanie narzędzia podlega zasadom zbierania i przetwarzania danych, które Google publikuje na stronie:
Jak Google wykorzystuje dane gromadzone podczas korzystania z witryn i aplikacji
Dostawcą narzędzia Quantum Metric z siedzibą w 10807 New Allegiance Dr, Ste 155 Colorado Springs, CO 80921, USA. Narzędzie to może:
1) zapisywać w pamięci Urządzenia informacje o tym, jak użytkownicy korzystają z Aplikacji;
2) zbierać je i łączyć, aby opracować statystyki;
3) rejestrować sesje użytkowników, w tym tworzyć heatmapy;
Dzięki otrzymanym statystykom możemy naprawiać błędy w Aplikacji i ulepszać jej działanie.
Jak działa narzędzie do komunikacji
Korzystamy też z narzędzia do wysyłki powiadomień Push.
W tym celu Aplikacja zachowuje i przesyła nam informacje o tym, jak korzystasz z Aplikacji, a także na jakich numerach lub kontach jesteś zalogowany. Odbiorcą tych danych jest także Synerise (Synerise S.A. z siedzibą w Krakowie, ul. Podole 60), który działa w naszym imieniu.
Dzięki temu narzędziu możemy skierować właściwe powiadomienia Push do odpowiednich użytkowników.
Powiadomienia Push mogą dotyczyć m.in. zmian w zawartości Aplikacji oraz istotnych zdarzeń, mających wpływ na jej działanie, a jeśli uzyskaliśmy Twoją zgodę – także naszej oferty.
Możesz wyłączyć powiadomienia Push w ustawieniach Aplikacji, a także w ustawieniach systemu operacyjnego Twojego urządzenia.
Z jakich funkcjonalności telefonu korzysta Aplikacja
Aplikacja korzysta z dostępu do następujących funkcjonalności na Urządzeniu:
1) Kontakty (dostęp do kontaktów z książki telefonicznej Urządzenia) – abyśmy mogli wyświetlić w Aplikacji numery, z którymi się łączysz, opisane jak w Twojej książce telefonicznej, np. w wykazie połączeń. Numerów ani opisów nie przesyłamy z Aplikacji do naszych systemów;
2) Lokalizacja (dostępne na Urządzeniu informacje o położeniu Urządzenia, np. w oparciu o dane z GPS) – aby Aplikacja mogła przesortować listę dostępnych w Aplikacji ofert sprzedażowych pod względem Twojej odległości od każdej z nich. Dane te nie są przesyłane z Aplikacji do naszych systemów;
3) Telefon (dostęp do numeru karty SIM) – abyśmy mogli odczytać numer Twojej karty SIM i przesłać go do naszych systemów. Dzięki temu możesz korzystać z trybu „szybki podgląd”. Ponadto umiemy rozpoznać Cię, gdy łączysz się z Aplikacji z naszą  infolinią.
4) Pamięć (dostęp do pamięci telefonu) – aby Aplikacja mogła zapisać dane na urządzeniu, w tym np. faktury, które pobierzesz w formacie PDF. Dane te nie są przesyłane z Aplikacji do naszych systemów;
5) Inne (zapobieganie przejścia w stan uśpienia, odbieranie danych z Internetu, wyświetlanie połączeń sieciowych, pełny dostęp do sieci, uruchamianie podczas włączania urządzenia, wyświetlanie połączeń
Wi-Fi
) – wszystkie te uprawnienia są niezbędne do prawidłowego działania Aplikacji.
Nasze dane
Orange Polska Spółka Akcyjna z siedzibą w Warszawie, adres:
02-326 Warszawa,
Al. Jerozolimskie 160,
zarejestrowana w rejestrze przedsiębiorców prowadzonym przez Sąd Rejonowy
dla m.st. Warszawy,
pod numerem KRS 0000010681, o kapitale zakładowym w wysokości
3 937 072 437,00 zł
(wpłaconym w całości),
NIP 526-025-09-95.