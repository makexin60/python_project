Kelimelik Oyunu Üyelik ve Kullanım Sözleşmesi
Kelimelik (oyun), He2 Apps adı altında Mehmet Deniz Aydınoğlu ve Neslihan Aydınoğlu tarafından üretilmiş mobil cihaz ve Facebook oyunudur. Oyunu indirerek, kurarak ve/veya üye olarak burada yazılanları okuduğunuzu, anladığınızı, kullanım şartlarına ve ilgili yasalara uyacağınızı kabul etmiş oluyorsunuz. "Siz", "sizin", "sizinki" gibi terimler, kullanıcılar için kullanılmaktadır. "Kelimelik", "biz", "bizim", "bizimki" gibi terimler ise He2 Apps için kullanılmaktadır. Bu terimlerin çoğul kullanımları da, yine adı geçen tarafları ifade eder.
1. Giriş
Oyun da dahil olmak üzere ancak onunla sınırlı kalmayacak şekilde sitelerimize ait bütün içerik, materyaller, dökümanlar, bilgiler, grafikler, tasarımlar, ürünler, yazılımlar, güncellemeler, yamalar ve servisler, ilgili antlaşmalarla ve fikir / sanat eserleri kanunları ile yasal olarak korunmaktadır. Oyuna ve web sitelerine erişmeye çalışanlar bunun sorumluluğu üstlenirler ve hiçbir kısıtlama olmadan Internet, veri aktarımı, e-posta ve gizlilik ile ilgili yasalara uymayı taahhüt ederler. Oyunun, web sitelerinin ve materyallerin burada belirtilen kullanım şartlarına aykırı kullanılması durumunda önceden uyarıda bulunmaksızın oyun yapımcıları Kelimelik oyun hesabınızı sonlandırma ve üyeliğinizi iptal etme hakkına sahiptirler.
2. Kullanım Koşulları
Sitelerimizden indirilmiş Oyun, herhangi bir uygulama ya da kod, dosyalar, kodla oluşturulmuş veya koda entegre edilmiş resimler, Oyunla birlikte gelen veriler, güncellemeler, yamalar ve bunlarla sınırlı olmayan Oyuna ait diğer unsurların kullanımı, burada belirtilen kullanım koşulları ile tanımlanmıştır. Oyuna ve ilgili uygulamalara erişim ya da oyunun indirilmesi, size hiçbir şekilde Oyuna ve uygulamalara sahiplik veya herhangi bir fikri mülkiyet hakkı vermez. Oyun mobil cihazlara cihazın resmi market yazılımı içinden indirilerek oynanır. Kelimelik Internet üzerinden ve oyun sunucuları yardımıyla oynanan bir oyundur. Bu nedenle, oyunu oynayabilmek için Internet bağlantınızın aktif olması gerekmektedir. Internet bağlantılarında servis sağlayıcılardan ve/veya altyapıdan kaynaklanabilecek gecikmelerden ve/veya kesintilerden oyun geliştiricisi hiçbir şekilde sorumlu tutulamaz. Teknik aksaklıklardan dolayı oluşan veri kayıpları, oyuna ve hizmetlere erişim problemlerinden dolayı oluşabilecek hak kayıplarında oyun sahipleri problemleri çözme konusunda çaba sarf etmeyi kabul eder fakat kayıpların her koşulda telafisini garanti etmezler. Geliştiriciler oyunu oyun amacı dışında kullanan kişileri tespit ettikleri zaman bu kişilere ceza uygulayabilir ya da oyundan tamamen uzaklaştırma işlemi yapabilirler. Her oyuncu oyun kurallarına ve geliştiricilerin oyunu düzenlemek adına aldıkları kararlara uymakla yükümlüdür. Oyun yazılımı geliştiriciler tarafından sürekli değiştirilmekte ve güncellenmektedir. Geliştiriciler oyunun tüm kullanıcılar için düzgün çalışmasını ve olabildiğince eşit bir oyun ortamı oluşturulmasını sağlamak için oyunda yeni kurallar koyma, kuralları değiştirme ve iptal etme hakkını saklı tutar. Güncellemeler sırasında yazılım bazı cihazların kapasitelerinin çalıştırmaya yetmeyeceği ölçüde değiştirilebilir. Böyle durumlarda yazılım cihazda işlemeyebilir. Geliştiriciler oluşan problemlerin çözümü için çaba sarfetmeyi kabul etmekle beraber oyuna giriş yapamamanız durumunda yaşayabileceğiniz hak kayıplarından sorumlu tutulamazlar. Oyun yazılımı ve oyun sunucuları arasındaki iletişimin geriye doğru mühendislik yöntemleri ile çözülmeye çalışması, dinlenmesi, değiştirilmesi, başka sunuculara yönlendirilmesi, oyun sunucularının veya Kelimelik mobil oyun yazılımının simüle edilmesi, başka oyun sunucularının kurulması ve/veya işletilmesi, çoklu hesap ve/veya seri hesap açarak sistem işleyişini olumsuz etkileme, çeşitli harici uygulamalar ve/veya web siteleri kullanılarak oyunda hile yapılması, oyun içindeki özelliklerin oyun oynama amacı dışında kullanılması Kelimelik kullanım koşullarına aykırıdır. Kullanım koşullarına aykırı hareket ettiği tespit edilen kullanıcıların oyun hesapları dondurulabilir, sonlandırılabilir, kullandıkları cihazların süreli ya da sınırsız olarak oyuna girişi engellenebilir.  Bu tip faaliyet içinde bulunan kişi ve kurumlar hakkında oyun geliştiricisi her türlü hukuki işlemi başlatma hakkında sahiptir. Oyuncu kimliklerini tespit edebilmek maksadı ile oyuncu internet erişim adres bilgisi (IP adresi) oyun sunucularında servis sağlayıcı olarak yükümlülüğümüz gereği saklanmaktadır. Oyun içi sohbet (chat) alanlarında; T.C kanunlarına aykırı olacak şekilde yazışmalar yapmak, pornografik içerik yayınlamak, argo kelimeler ya da uygunsuz resimler ile diğer oyuncuları rahatsız etmek, ve diğer oyuncuları tacize yönelik davranışlarda bulunmak kullanım kurallarına aykırıdır. Her türlü yazının ve davranışın sorumluluğu sahibine aittir. Bu tip davranış içinde bulunan kullanıcıların oyun geliştiricisi ve yetki verdiği kişiler tarafından geçici ve/veya kalıcı süre ile oyuna erişimleri engellenebilir. Kuralları aykırı davranışların tespit edilebilmesi için oyun geliştiricisi ya da yetki verdiği kişiler gerekli görüldüğü takdirde şikayete konu olan yazışmaları inceleme hakkına sahiptir. Hesabınızın herhangi bir sebepten dolayı engellenmesi veya sonlandırılması halinde eğer varsa ücret ödeyerek sahip olduğunuz oyun içi özelliklerin başka bir oyun hesabına devrini isteyebilirsiniz. Taleplerinizi Kelimelik oyunu Facebook sayfası içerisindeki mesajlaşma bölümünden ya da iletisim@he2apps.com e-posta adresi ile yapabilirsiniz. He2 Apps oyun içinde satılan ürünlerin içeriğinde ve fiyatında değişiklik yapma hakkını saklı tutar. Satın alınma yoluyla kullanımı başlamış özelliklerin parası iade edilemez. Satılan ürünleri ücret ödemeden kullanmaya çalıştığı tespit edilen oyun hesapları kapatılır, yaptıkları işlemler sonucu kazandıkları oyun içi özellikler iptal edilir. Yasal zorunluluklar nedeniyle resmi makamların talep etmesi durumunda Kelimelik oyuncularının oyuna erişim için kullandıkları internet adresi ve oyun içi yazışmaları yetkili merciler ile paylaşılabilir. Kelimelik oyununda uygulama içi tam sayfa ve/veya bant şeklinde reklam gösterimi yapılmaktadır. Kullanıcılar eğer isterlerse uygulama içindeki satın alma seçeneklerini kullanarak reklamları kapatabilirler. Reklam şirketleri ile kullanıcı kayıt bilgileri kesinlikle paylaşılmamaktadır.
3. Uyarılar
Kullanım koşulları veya diğer kurallardaki değişiklikleri içeren ama onlarla sınırlı olmayan uyarılar; e-posta, normal posta veya sitelerdeki uyarı linkleriyle yapılabilir. Kullanım koşulları size haber verilmeden değiştirilebilir. Kullanım koşullarını periyodik olarak gözden geçirerek, uygun davrandığınızdan emin olmak durumundasınız. Ayrıca, bazı uygulama ve servisleri kullanırken, o uygulama ve servislere özel ve size zaman zaman gösterilen ya da gönderilen kurallara uymak durumunda kalabilirsiniz. Bütün bu şartlar ve kurallar, bu vesileyle, burada belirtilen kullanım şartlarına dahil edilmiş kabul edilir.
4. Lisans Hakkı
İndirme, deneme, satın alma ve/veya bir oyuna abone olmak size; bireysel, münhasır olmayan, devredilmeyen ve ticari olmayan bir kullanım lisansı verir. Oyun ve uygulamaların telif hakkı kanunlarınca korunduğunu ve fikri mülkiyetinin sahibinde olduğunu kabul ediyorsunuz. Bu bağlamda, herhangi bir şekilde Oyunu ve uygulamaları çoğaltmamayı, alt-lisans vermemeyi, ticari olarak kullanmamayı, Oyunun, uygulamaların yada materyalin türevlerini oluşturmamayı kabul ve taahhüt ediyorsunuz. Oyunu, logoları, markaları ve fikri mülkiyet haklarıyla korunan, oyun geliştiricisi ne ait olan herhangi diğer materyali değiştirmeyeceğinizi ve kötüye kullanmayacağınızı kabul ve taahhüt ediyorsunuz.
5. Kişisel Bilgiler ve Gizlilik Politikası
Oyun sistemimiz hesap oluşturma aşamasında e-posta seçeneğini seçmeniz durumunda e-posta adresinizi, Facebook bağlantı seçeneğini seçmeniz durumunda uygulamamıza özel oluşturulan kullanıcı kimlik bilginizi (app-scoped user ID), Apple ile giriş seçeneğini seçmeniz durumunda ise uygulamamıza özel oluşturulan Apple kimlik bilginizi ve belirlediğiniz e-posta adresini saklamaktadır. Kayıt sırasında kullanılan bu bilgiler, oyundaki sohbet geçmişiniz ve oyun istatistik bilgileriniz sunucularımızda yüksek güvenlik ile depolanırlar. Bu bilgiler oyunun teknik olarak işleyişini sağlamak ve anonimleştirilmek suretiyle sizlere daha iyi bir oyun deneyimi oluşturabilmek için istatistik veri olarak kullanılmaktadır. Kişisel verileriniz herhangi bir şekilde oyuncuların kendisi ve/veya diğer 3. şahıslar ile paylaşılmamaktadır. (Kullanım Koşulları kısmında belirtilen yasal müdahale gerektiren durumlar haricinde gizlilik esastır). Oyunumuz sizlere kişiselleştirilmiş reklamlar göstermek için reklam sağlayıcı ortaklarımız ile cihazınıza özel oluşturulan IDFA (Apple platformunda geçerli) ve AAID (Android platformunda geçerli) kimlik bilgilerini paylaşmaktadır. Bu bilgilerin paylaşılmasını istemiyorsanız cihazınızın Ayarlar kısmından kullanımı kapatabilirsiniz.
Kişisel verilerinizin ve oyun hesabınızın sistemimizden silinmesini talep etmek için iletisim@he2apps.com e-posta adresini kullanarak bize ulaşabilirsiniz. Kullanıcı hesabının size ait olduğu tespit edildikten sonra 24 saat içerisinde kişisel verileriniz sistemden silinecek, oyun işleyişinin devamını zorunlu kılan veriler ise anonimleştirilerek görünmez hale getirilecektir.
6. Yetkili Mahkemeler
Burada belirtilen kullanım şartlarına dair anlaşmazlıklarda Ankara mahkemeleri yetkilidir.