POLITYKA PRYWATNOŚCI I REGULAMIN SERWISU
Moja Gazetka
https://mojagazetka.com
Tym regulaminem wyjaśniamy zasady, na jakich świadczymy w ramach serwisu internetowego, jak i za pośrednictwem aplikacji mobilnej czy w inny sposób udostępniając Tobie nasze usługi z wykorzystaniem urządzeń elektronicznych. O ile nie zastrzeżemy inaczej, to co opisujemy w tym regulaminie dotyczy wszystkich naszych usług, bez względu na technologię jaką wykorzystujemy do ich świadczenia.
Jesteśmy Moja Gazetka sp. z o.o. z siedzibą w Raciborzu, ul. Starowiejska 84A, 47-400 Racibórz, której akta rejestrowe prowadzi Sąd Rejonowy w Gliwicach, X Wydział Krajowego Rejestru Sądowego, numer KRS 0000949592, NIP 6392024405, kapitał zakładowy 10 000 PLN i dla uproszczenia redakcji tego dokumentu piszemy o nas w pierwszej osobie.W dalszej części regulaminu, gdy będziemy opisywać prawa i obowiązki użytkowników, będziemy pisać tak naprawdę o Twoich prawach i obowiązkach, dlatego będziemy posługiwać się formułą “Ty”, “Tobie”, “Twój” i innymi podobnymi.
Jakie usługi są dostępne w
Moja Gazetka
?
1. Świadczymy szeroki katalog usług, ale niektóre z nich mogą być dostępne tylko w określonych warunkach, np. tylko w aplikacji mobilnej, tylko gdy jesteś zarejestrowanym użytkownikiem.
2. Nie musisz zakładać konta, ani logować się, aby korzystać z większości naszych usług, tj. w szczególności:
przeglądania gazetek sklepów stacjonarnych i internetowych,
przeglądania linków do produktów widocznych w gazetkach i przechodzenie na stronę sklepu z ofertą produktu (jeśli takie łącze zostało w gazetce udostępnione),
przeglądanie przepisów kulinarnych,
przeglądania kalendarza z informacjami o dniach wolnych od pracy, w którym sklepy mogą być zamknięte,
przeglądania wpisów na blogu,
przeglądania mapy z lokalizacjami i godzinami otwarcia sklepów stacjonarnych,
wyszukiwania promocji,
przeglądania dodatkowych informacji na temat produktów w gazetkach,
przeglądania innych ofert w formie grafik (reelsów),
otrzymywania powiadomień o nowych gazetkach i innych ofertach,
zapisywania gazetek do trybu offline,
personalizacji ustawień aplikacji,
tworzenia listy ulubionych sklepów i przeglądanie ich gazetek,
newsletter dotyczący wybranych przez nas gazetek lub ofert,
tworzenia i przeglądanie listy zakupów [tylko w aplikacji mobilnej].
3. Dodatkowo, tylko w aplikacji mobilnej, jeśli masz u nas konto i zalogujesz się, możesz korzystać z usługi dodawania i przechowywania cyfrowej wersji karty lojalnościowej, którą wyrobiłeś w wybranym sklepie.
4. Dla uniknięcia wątpliwości podkreślamy, że udostępnianie przez nas gazetek, promocji i informacji o produktach nie oznacza naszej roli w umowie sprzedaży, którą zawrzesz w sklepie. Nie jesteśmy uczestnikami tej umowy ani transakcji. Nie jesteśmy sprzedawcą, pośrednikiem, agentem ani innym podmiotem związanym z Twoimi prawami i obowiązkami po zakupie.
5. Zastrzegamy, że niektóre nasze usługi lub poszczególne funkcje
Moja Gazetka
mogą być dostępne tylko dla niektórych użytkowników, w szczególności dla osób pełnoletnich, po uprzedniej weryfikacji ich wieku (np. gazetki z alkoholami).
Jak zarejestrować konto w
Moja Gazetka
i jak je usunąć?
6. Możesz zarejestrować swoje konto w aplikacji mobilnej
Moja Gazetka
korzystając z Twojego adresu e-mail lub konta w innym serwisie internetowym (np. konto Google, Apple).
7. Swoje konto zarejestrujesz po wybraniu przycisku Zaloguj się znajdującego się w Menu. Tam znajdziesz dostępne metody rejestracji i logowania.
8. Do zarejestrowania u nas konta (jeśli nie korzystasz z zewnętrznego konta - np. Google, Apple) musisz podać swój adres e-mail, imię i nazwisko oraz wpisać wybrane przez siebie hasło.
9. Twoje konto możesz usunąć w każdym czasie wybierając przycisk Usuń konto w ustawieniach Twojego konta dostępnych w sekcji Menu. Twoje konto zostanie usunięte niezwłocznie.
10. Zastrzegamy, że po usunięciu konta utracisz dostęp do zapisanych na nich informacji, w szczególności utracisz swoje listy zakupów i zapisane karty lojalnościowe.
Jakie są wymagania techniczne dla
Moja Gazetka
?
11. Do pełnego korzystania z
Moja Gazetka
, potrzebujesz urządzenia z dostępem do internetu. Dane, które wprowadzisz bez dostępu do Internetu mogą nie zostać poprawnie zsynchronizowane.
12.
Moja Gazetka
działa z aktualnymi systemami operacyjnymi i najpopularniejszymi przeglądarkami, najlepiej w wersji nie starszej niż dwa lata. Dotyczy to systemów iOS, Android oraz innych obsługiwanych systemów i przeglądarek.
13.
Moja Gazetka
może nie działać poprawnie na starszych lub nieobsługiwanych systemach operacyjnych i przeglądarkach. Kompatybilność zależy od urządzenia i wersji przeglądarki. Możliwe jest również występowanie błędów, przerw w dostępności niektórych lub wszystkich funkcji
Moja Gazetka
.
14. Chcemy stale ulepszać i aktualizować
Moja Gazetka
, aby poprawić Twoje doświadczenia i korzystać z najnowocześniejszych technologii. Dlatego w razie wprowadzenia nowych funkcji, zmiany dotychczasowych funkcji, poprawki błędów lub innych zmian udostępnimy Tobie do pobrania aktualizację. Niektóre aktualizacje mogą być konieczne, aby nadal korzystać z aplikacji. Poinformujemy o tych aktualizacjach w wiadomościach typu push lub wyświetlanej wewnątrz aplikacji jeśli korzystasz z aplikacji, w notatkach aktualizacji, w wiadomości e-mail lub w inny sposób.
Czego nie możesz robić?
15.
Moja Gazetka
powinna być używana przez wszystkich w sposób etyczny i zgodny z prawem. Dlatego nie możesz podejmować takich działań jak:
podawanie nieprawdziwych danych, wykorzystywania cudzego imienia i nazwiska, adresu e-mail, czy konta w innym serwisie internetowym (np. Google, Apple),
używanie, wprowadzanie do aplikacji
Moja Gazetka
, publikowanie, rozpowszechnianie w jakikolwiek sposób treści bezprawnych, naruszających obowiązujące przepisy prawa, słów wulgarnych, obraźliwych, naruszających cudze dobra osobiste, prawa autorskie, czy inne uprawnienia,
wykorzystywanie funkcjonalności
Moja Gazetka
w sposób sprzeczny z ich pierwotnym celem, który opisujemy w tym regulaminie,
wprowadzanie do
Moja Gazetka
złośliwego oprogramowania (tzw. wirusów), wywoływanie zwielokrotnionych zapytań w celu zagrożenia integralności, bezpieczeństwu, poprawności funkcjonowania
Moja Gazetka
lub naszej infrastruktury, czy podejmowania innych działań wywołujących takie same lub podobne skutki,
kopiowanie jakiejkolwiek części
Moja Gazetka
, w tym zarówno kodu, layoutu, treści, funkcjonalności, interfejsu użytkownika,
używanie
Moja Gazetka
z wykorzystaniem zautomatyzowanych metod, takich jak boty, skrypty, czy jakiekolwiek inne oprogramowanie.
16.
Moja Gazetka
została stworzona z myślą o użytkownikach prywatnych, dlatego nie powinieneś używać
Moja Gazetka
w celach związanych z Twoją działalnością gospodarczą, zawodową, czy profesjonalną. Zabronione jest w szczególności używanie
Moja Gazetka
w celu stworzenia własnego, konkurencyjnego produktu lub usługi.
17. Mamy prawo zawiesić Tobie dostęp do
Moja Gazetka
lub usunąć Twoje konto, gdy stwierdzimy, że naruszasz powyższe zakazy. Poinformujemy Ciebie o takiej naszej decyzji na znany nam Twój adres e-mail lub w inny sposób. Możesz sprzeciwić się naszej decyzji i żądać uchylenia naszej decyzji w trybie właściwym dla rozpatrywania reklamacji.
Jak rozpatrujemy reklamacje?
18. Jeśli chcesz nam zgłosić reklamację dotyczącą działania
Moja Gazetka
(np. zauważysz, że jakaś funkcja nie działa lub działa nieprawidłowo), zachowania innego użytkownika (np. ktoś Ciebie obraża, korzysta z Twoich danych, w inny sposób narusza ten Regulamin), naszego zachowania wobec Ciebie (np. zawiesimy Tobie, Twoim zdaniem niesłusznie, dostęp do
Moja Gazetka
) napisz do nas na adres e-mail
support@mojagazetka.com
, w reklamacji:
opisz na czym polega reklamowana sytuacja, tj. opisz niezgodność
Moja Gazetka
, opisz nasze zachowanie, zachowanie innego użytkownika które zgłaszasz,
wskaż i dołącz dowody zaistnienia reklamowanej sytuacji, tj. zrzuty ekranu, kopia naszej wiadomości,
opisz swoje żądanie, tj. wyjaśnij nam jakiego rozwiązania Twojej reklamacji oczekujesz,
wskaż Twoje dane (imię i nazwisko) i dane do kontaktu (np. adres e-mail, numer telefonu).
19. Twoją reklamację rozpatrzymy tak szybko, jak to możliwe, ale może nam to zająć do 14 dni.
Jak działają linki, które udostępniamy w
Moja Gazetka
?
20. Udostępniamy Tobie linki do treści zewnętrznych serwisów internetowych naszych partnerów lub innych podmiotów, po wybraniu których możesz zapoznać się z ofertą produktu, kontynuacją przepisu, treści postu na blogu lub innymi treściami. Nie mamy wpływu jednak na to, co zostanie Tobie wyświetlone po wybraniu linku i nie wiemy, czy oferta widoczna w gazetce lub rozwijanej na ekranie reklamie będzie pokrywać się z tą widoczną po kliknięciu w link.
21. Dbamy o to, by strony, do których linkujemy oraz widoczne u nas reklamy, były bezpieczne. Sprawdzamy, czy pod podanym przez partnera lub inny podmiot linkiem nie znajduje się złośliwe oprogramowanie, obraźliwe lub wulgarne treści lub inne informacje niezgodne z celem, dla jakiego link został dodany. Treści stron mogą jednak w każdym czasie być zmieniane przez partnerów lub inne podmioty, dlatego bądź ostrożny przeglądając te strony i wszelkie dostrzeżone nieprawidłowości niezwłocznie nam zgłoś w trybie reklamacji.
22. Jeśli po wybraniu linka, możesz kupić produkt lub usługę, zastrzegamy że nie jesteśmy w żaden sposób uczestnikami tej umowy, ani transakcji. W szczególności nigdy nie jesteśmy sprzedawcą, pośrednikiem, agentem, czy innym podmiotem z którym mogłyby być związane Twoje prawa i obowiązki po zakupie rzeczy lub usługi. Zawsze, zanim dokonasz zakupu po kliknięciu w link w
Moja Gazetka
, zapoznaj się z regulaminem strony internetowej lub aplikacji do której link Ciebie odesłał i przeczytaj uważnie wszystkie warunki Twojej umowy z tym sprzedawcą.
Na czym polegają karty lojalnościowe w
Moja Gazetka
?
23.Jeśli masz aplikację
Moja Gazetka
i jesteś zalogowany, możesz korzystać z funkcji dodawania i przechowywania Twojej cyfrowej wersji karty lojalnościowej, wydawanej przez poszczególne sklepy.
24. Zastrzegamy, że
Moja Gazetka
nie jest portfelem cyfrowym, nie przechowujemy oryginalnych wersji Twoich kart lojalnościowych, nawet jeśli zostały Ci wydane pierwotnie w formie cyfrowej.
25. Ty zobowiązujesz się korzystać z kart lojalnościowych zgodnie z regulaminem poszczególnych kart, w zależności od tego jaki podmiot ją Tobie oryginalne wydał.
26. Nie możesz wprowadzać do
Moja Gazetka
, przechowywać ani używać cudzej karty lojalnościowej.
27. Nie gwarantujemy, że usługi związane z Twoimi kartami lojalnościowymi będą wolne od błędów. W szczególności mogą wydarzyć się problemy z naliczeniem Twoich punktów lojalnościowych, rabatów, jak i z użyciem karty z uwagi na nieodpowiedni rozmiar lub inne właściwości (np. jasność) ekranu Twojego urządzenia, nieprawidłowy format kodu karty lojalnościowej. Możliwe jest również, że użycie karty lojalnościowej będzie niemożliwe z uwagi na regulaminy, praktyki lub indywidualne decyzje sklepu (pracowników sklepu), który wydał Tobie oryginalną kartę lojalnościową.
Jak działają reklamy w
Moja Gazetka
?
28. W
Moja Gazetka
mogą być dla Ciebie widoczne reklamy naszych partnerów. Nie mamy wpływu na treść tych reklam, która może zależeć od konfiguracji Twojego urządzenia lub ustawień udostępnianych przez partnerów (np. w ustawieniach Twojej przeglądarki lub bezpośrednio obok reklamy).
29. Reklamy mogą być personalizowane na podstawie Twoich zgód, ustawień urządzenia oraz korzystania z aplikacji. Wykorzystujemy zebrane informacje, aby pokazywać Ci interesujące reklamy.
30. My i nasi klienci możemy używać plików cookie lub innych technologii do śledzenia Twojego korzystania z aplikacji i wyświetlania spersonalizowanych reklam na naszej stronie lub stronach trzecich. Jest to znane jako retargeting; możesz z tego zrezygnować w ustawieniach prywatności.
31. Możemy kontaktować się z Tobą przez e-maile, powiadomienia w aplikacji lub powiadomienia push, jeśli wyrazisz na to zgodę, którą zawsze możesz wycofać. Możemy zamieszczać reklamy naszej aplikacji oraz produktów i usług naszych klientów. Po weryfikacji Twojego wieku, możemy umożliwić komunikację dotyczącą towarów lub usług z ograniczeniami wiekowymi, takich jak alkohol czy napoje energetyczne. Nie promujemy jednak ani nie zachęcamy do spożywania alkoholu, napojów energetycznych czy innych podobnych substancji.
Jak regulujemy kwestie dotyczące praw własności intelektualnej?
32. Tym regulaminem nie przenosimy na Ciebie żadnych praw własności intelektualnej do utworów, know-how, wyglądu produktów, interfejsu, czy innych przedmiotów praw autorskich, praw własności przemysłowej czy interesów przedsiębiorcy chronionych ustawą o zwalczaniu czynów nieuczciwej konkurencji.
33. Prawa autorskie do treści i grafik widocznych w
Moja Gazetka
należą do osób (fizycznych lub prawnych), które są ich twórcami lub od osób, które nabyły te prawa.
34.
Moja Gazetka
jest wyłącznie uprawnionym do oprogramowania i interfejsu użytkownika, na które składa się aplikacja mobilna, strona internetowa
https://mojagazetka.com
. Prawa jakie Tobie w związku z tym przysługują ograniczają się do prawa korzystania z nich jako prywatny, niekomercyjny użytkownik
Moja Gazetka
w ramach świadczonych przez nas usług. Nie masz w szczególności prawa do zwielokrotniania oprogramowania, jego tłumaczenia, przystosowywania, sprzedaży, najmu, pobierania (poza wprost przewidzianymi przez nas sytuacjami), publicznego wyświetlania, rozpowszechniania.
Jak dbamy o jakość treści w
Moja Gazetka
?
35. Mimo, że zależy nam, aby informacje widoczne w
Moja Gazetka
były prawdziwe i aktualne, nie mamy możliwości weryfikacji wszystkich informacji i możliwe jest zaistnienie błędów w treściach gazetek, ofert produktów lub usług, adresach sklepów, godzinach ich funkcjonowania, lokalizacji i innych. Nie ponosimy odpowiedzialności za niezgodność treści w
Moja Gazetka
z rzeczywistą ofertą sklepów.
36. Nie weryfikujemy treści czy przydatności przepisów na potrawy, które znajdziesz w
Moja Gazetka
. Zastrzegamy, że mimo wykonania wszystkich kroków i zaleceń, Twoja potrawa może nie wyglądać i nie smakować, tak jak opisujemy to w przepisie. Różnice mogą wynikać z konkretnych produktów, których używasz, ich temperatury, warunków pomieszczenia, w którym gotujesz, Twoich przyrządów kuchennych i akcesoriów. Zwracamy uwagę też na to, że smak i wygląd potraw jest odczuciem subiektywnym i smaki i ich połączenia, które sugerujemy w przepisach, mogą nie odpowiadać Twoim preferencjom smakowym.
37. Nie ponosimy również odpowiedzialności za niepożądane skutki po spożyciu przez Ciebie potrawy z naszego przepisu. Pamiętaj, że nie mamy wiedzy ani wpływu na alergie, z którymi możesz się zmagać. Nawet jeśli podajemy przy przepisie informację o możliwych alergenach, informacja ta może być niewyczerpująca. Dbaj zatem o swoje zdrowie i weryfikuj składy produktów, których używasz.
38. Nasze usługi w ramach
Moja Gazetka
nie są objęte żadnymi gwarancjami, w tym gwarancjami przydatności do określonego celu, braku naruszeń oraz gwarancjami wynikającymi z przebiegu transakcji i zwyczajów handlowych.
39. Nie gwarantujemy, nie popieramy ani nie bierzemy odpowiedzialności za produkty lub usługi oferowane przez sklepy lub inne podmioty, o których to produktach lub usługach możesz się dowiedzieć w naszej aplikacji, na stronach internetowych z linkami, w reklamach, e-mailach czy powiadomieniach push. Nie monitorujemy transakcji między Tobą a dostawcami tych produktów lub usług. Nie znamy ich jakości, zgodności z prawem, funkcji, czy przydatności do Twojego celu.
Jak przetwarzamy Twoje dane osobowe?
40. Kiedy świadczymy dla Ciebie usługi opisane w tym regulaminie, to jesteśmy administratorem Twoich danych osobowych i przetwarzamy je zgodnie z RODO, czyli Rozporządzeniem (UE) 2016/679 Parlamentu Europejskiego i Rady z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych oraz w sprawie swobodnego przepływu takich danych, uchylającym dyrektywę 95/46/WE (ogólne rozporządzenie o ochronie danych). W sprawach związanych z Twoimi danymi osobowymi możesz skontaktować się z nami pod adresem
support@mojagazetka.com
.
41. Gdy korzystasz z
Moja Gazetka
możemy zbierać i dalej przetwarzać Twoje dane osobowe, które nam podasz, w tym imię, nazwisko, wiek, adres e-mail, listy zakupów, adresy e-mail lub inne dane osób, którym udostępniasz listę zakupów, dane o Twoim urządzeniu, lokalizacji, języku.
42. Poza danymi osobowymi możemy zbierać i wykorzystywać inne informacje o sposobie korzystania przez Ciebie z naszych usług (aplikacji
Moja Gazetka
). Informacje te dotyczyć mogą Twojej aktywności w
Moja Gazetka
, gazetek i informacji o ofertach, z którymi się zapoznałeś, linków do produktów podmiotów trzecich, w które kliknąłeś, kart lojalnościowych, które dodałeś do
Moja Gazetka
, jak i Twojego urządzenia, identyfikatora reklamowego, języka którego używasz.
Jakie są cele, podstawa prawna i czas przetwarzania danych osobowych?
43. Zależnie od celów przetwarzania Twoich danych korzystamy z różnych podstaw ich przetwarzania, o czym musimy Cię zgodnie z przepisami poinformować:
Kiedy świadczymy dla Ciebie usługi opisane w tym regulaminie, to przetwarzać będziemy przede wszystkim:
informacje o Twoim urządzeniu, adresie IP, informacje w plikach cookie lub uzyskane za pomocą innych podobnych technologii,
dane sesji, dane przeglądarki internetowej w celu zapewnienia prawidłowego funkcjonowania
Moja Gazetka
,
treść listy zakupów w celu zapewnienia opcji tworzenia list zakupów,
informacje o Twojej lokalizacji w celu dostosowania informacji o sklepach lub produktach,
Twoje imię, nazwisko, adres e-mail, hasło w celu zarejestrowania konta lub logowania za pomocą konta na innej platformie (np. Google, Apple),
Twój wiek w celu udostępnienia informacji o towarach lub usługach, które wymagają określonego wieku do ich zakupu lub reklamy.
Robimy to w celu wykonania naszej umowy (art. 6 ust. 1 lit. b RODO). Będziemy to robić tak długo, jak długo będziesz korzystać z funkcjonalności
Moja Gazetka
i do czasu wygaśnięcia (przedawnienia) roszczeń związanych z korzystaniem przez Ciebie z naszych usług.
Kiedy się z nami kontaktujesz, przetwarzamy następujące kategorie danych: Twoje imię, nazwisko, adres e-mail, treść rozmów lub wiadomości. Robimy to w celu wykonania naszej umowy (art. 6 ust. 1 lit. b RODO). Będziemy to robić do czasu załatwienia Twojej sprawy i do czasu przedawnienia roszczeń.
Kiedy rozpatrujemy Twoje reklamacje, przetwarzamy następujące kategorie danych: Twoje imię, nazwisko, adres e-mail, treść reklamacji, okoliczności zdarzenia, i wszelkie inne informacje przekazane w związku z reklamacją. Robimy to w celu wykonania naszej umowy (art. 6 ust. 1 lit. b RODO). Będziemy to robić do czasu niezbędnego do rozpatrzenia reklamacji i do czasu przedawnienia roszczeń.
W ramach prowadzenia postępowań wyjaśniających dotyczących naruszeń regulaminu lub przepisów prawa oraz dochodzenia roszczeń, przetwarzamy następujące kategorie danych:
informacje o naruszeniach regulaminu,
informacje o naruszeniach przepisów prawa,
dane osobowe innych użytkowników lub podmiotów,
dane osobowe udostępnione organom publicznym, np. sądom, policji, prokuraturze.
Robimy to w celu wykonania naszej umowy (art. 6 ust. 1 lit. b RODO) oraz na podstawie naszego prawnie uzasadnionego interesu, którym jest ochrona naszych praw (art. 6 ust. 1 lit. f RODO). Będziemy to robić przez okres posiadania przez Ciebie konta w
Moja Gazetka
(jeśli je założysz) lub nie krócej niż do czasu zakończenia postępowań związanych z naruszeniami lub upływu okresu przedawnienia roszczeń z tym związanych.
W celu poprawy jakości naszych usług przetwarzamy następujące kategorie danych:
informacje o sesjach, numer IP, czas spędzony na poszczególnych stronach i podstronach,
informacje o korzystaniu z poszczególnych funkcjonalności usług,
nformacje o urządzeniach i przeglądarkach internetowych, cookies lub innych podobnych technologiach.
Robimy to w celu wykonania naszej umowy (art. 6 ust. 1 lit. b RODO) oraz na podstawie naszego prawnie uzasadnionego interesu, którym jest doskonalenie jakości naszych usług (art. 6 ust. 1 lit. f RODO). Będziemy to robić przez okres prowadzenia przez nas działalności gospodarczej lub do czasu otrzymania sprzeciwu (jeśli masz konto w
Moja Gazetka
).
Jakim podmiotom udostępniamy Twoje dane?
44. Twoje dane możemy powierzać naszym partnerom, zleceniodawcom lub innym podmiotom, których usług potrzebujemy w związku z naszą działalnością (np. usługi programistów, hosting, operatorzy poczty, usługi marketingowe). Takie powierzenie przetwarzania danych osobowych będzie odbywać się na podstawie umów o współpracy lub osobnych umów powierzenia przetwarzania danych osobowych.
45. Twoje dane mogą zostać udostępnione również kancelariom prawnym lub organom publicznym, gdy będzie tego wymagać ochrona naszych praw lub zostanie nałożony na nas taki obowiązek decyzją, orzeczeniem lub innym aktem władczym.
46. Twoje zanonimizowane dane(tj. takie dane których powiązanie z konkretnym użytkownikiem nie jest możliwe) będziemy mogli wykorzystywać i przekazywać naszym partnerom w formie zagregowanych (zbiorczych) informacji w celach biznesowych i statystycznych oraz w celu ulepszania świadczonych przez nas usług. Informacje te obejmować mogą zainteresowania użytkowników, procesu i sposobu korzystania przez nich z udostępnianych treści czy szerzej - informacje sposobie korzystania przez użytkowników z naszych usług.
47. Twoje dane mogą zostać przekazane poza terytorium Europejskiego Obszaru Gospodarczego, co będzie odbywać się na zasadach zatwierdzonych przez Komisję Europejską, tj. na podstawie standardowych klauzul umownych. Aktualnie realizujemy taki transfer do renomowanego partnera - Google Inc., które ma serwery w Stanach Zjednoczonych.
Jakie masz prawa w związku z przetwarzaniem danych osobowych?
48. Masz prawo do dostępu do swoich danych osobowych przetwarzanych przez
Moja Gazetka
oraz do otrzymania ich kopii, z wyjątkiem przypadków przewidzianych przez prawo. Możesz również poprawić, usunąć lub ograniczyć przetwarzanie swoich danych, chyba że jesteśmy zobowiązani do ich dalszego przetwarzania.
49. W określonych sytuacjach masz prawo do otrzymania danych w formacie do odczytu maszynowego i przekazania ich innemu administratorowi (prawo do przenoszenia danych). Możesz także wycofać zgodę na przetwarzanie danych, bez wpływu na zgodność z prawem przetwarzania przed wycofaniem zgody.
50. Aby skorzystać z tych praw lub wycofać zgodę, skontaktuj się z nami pod adresem
support@mojagazetka.com
. Jeśli uważasz, że naruszamy przepisy ochrony danych osobowych, możesz złożyć skargę do Prezesa Urzędu Ochrony Danych Osobowych.
Czym są pliki cookies?
51. Korzystamy z tzw. ciasteczek (cookies i podobnych technologii) w celu zapewnienia prawidłowego działania wszystkich funkcji naszych usług. Cookies to małe pliki informacyjne zapisywane na Twoim urządzeniu zgodnie z ustawieniami Twojej przeglądarki, które nie umożliwiają nam identyfikacji użytkowników serwisu. Mogą one przechowywać m.in. numer identyfikacyjny, adres IP, lokalizację urządzenia, ślady cyfrowe, odwiedzane strony, Twój identyfikator wyświetlania reklam (Ad-ID) lub inne informacje techniczne.
52. Wykorzystujemy również cookies od innych dostawców usług, takich jak Google Analytics, którzy dostarczają nam dane analityczne i statystyczne, a także marketingowe i społecznościowe, do których mogą mieć dostęp. Możesz zmienić ustawienia dotyczące cookies w swojej przeglądarce; brak takich zmian oznacza zgodę na ich używanie.
Jakich narzędzi marketingowych używamy?
53. Do rozwoju
Moja Gazetka
potrzebujemy informacji o tym, jak użytkownicy korzystają z naszych usług. Potrzebujemy do tego danych analitycznych, których dostarczają nam zaufane narzędzia. W
Moja Gazetka
wykorzystujemy m.in:
Google Analytics
- Śledzi i analizuje ruch na stronie, zbiera dane o odwiedzinach, zachowaniach użytkowników i konwersjach, pomagając optymalizować nasze usługi.
Firebase
- Platforma deweloperska, służąca do budowania i rozwijania aplikacji mobilnych i internetowych oraz ich analizy.
Google Cloud; Big Query
- Platforma służąca do gromadzenia, przechowywania i analizy danych.
Microsoft Clarity
- Narzędzie do analityki aktywności użytkowników na stronie, ich interakcjach z treściami na stronie.
TradeDoubler; DoubleClick;Gemius;
- Narzędzia analityczne do monitorowania interakcji użytkowników na stronie i w aplikacji (poprzez m.in. kody trackujące działanie kampanii reklamowych klientów).
Facebook Pixel
- Narzędzie analityczne od Facebooka, które śledzi aktywność użytkowników na stronie po interakcji z reklamami na Facebooku, pomagając monitorować konwersje i dostosowywać kampanie reklamowe.
Google Tag Manager
- Narzędzie do zarządzania słowami kluczowymi i kampaniami marketingowymi, zapewnia efektywne zbieranie danych analitycznych i marketingowych.
Sklep Play; App Store
- Narzędzia do dystrybuowania, monitorowania i analizy zainteresowania użytkowników naszą aplikacją mobilną.
Co jeszcze musisz wiedzieć?
54. Do tego regulaminu i stosunków prawnych między nami oraz Tobą stosujemy prawo polskie.
55. Poza tym regulaminem mogą mieć zastosowanie inne umowy i regulaminy, w szczególności zapoznaj się z Polityką Prywatności. Jeśli jakaś kwestia nie została przez nas ustalona w żadnym dokumencie, to zastosowanie mają przepisy prawa polskiego, w szczególności kodeksu cywilnego.
56. Organem nadzorczym dla nas jako administratora Twoich danych osobowych, jest Prezes Urzędu Ochrony Danych Osobowych (PUODO) z siedzibą w Warszawie, ul. Stawki 2, telefon: 22 531 03 00, e-mail: kancelaria@giodo.gov.pl. Możesz wnieść skargę do PUODO zawsze, gdy uważasz, że Twoje prawa są naruszane.
57. Mamy nadzieję rozwiązywać z Tobą wszelkie spory polubownie. Jeśli jednak nie uda się nam w takim sposób porozumieć, każde z nas może skorzystać z drogi sądowej i złożyć pozew w sądzie właściwym według naszej siedziby.
58. Ten regulamin obowiązuje od dnia 01.09 i możemy go zmienić w każdym czasie.O istotnych zmianach poinformujemy Ciebie przez e-mail lub w aplikacji za pomocą powiadomień typu push lub wiadomości wyświetlanej wewnątrz aplikacji z 7-dniowym wyprzedzeniem.