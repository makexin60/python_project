Piegāde
Restorāni
Banketi
Jaunumi
Kontakti
Restorānu tīkls
Uzņēmuma Rekvizīti
Birojs
Piegādes serviss
Privātumu politika
Draugu karte
LV
RU
EN
Piegāde pa tālruni
8833
11:00 - 21:00
Ērtāk ar mobilo lietotni
© 2025 SIA “Vēl Vairāk Saules”
Dev. by
Privātumu politika
0.00 €
Privātuma Politika
Vairāk Saules
1. Kas mēs esam
2. Kas ir personas dati
3. Personas datu apstrādes nolūks
4. Personas datu apstrādes likumīgums
5. Īpašu kategoriju personas datu apstrāde
6. Mājaslapu apmeklējumi un sīkdatņu apstrāde
7. Paziņojumi
8. Personas datu saņēmēji
9. Personas datu glabāšanas ilgums
10.Datu drošība
11. Jūsu tiesības
12. Kā ar mums sazināties
1. Kas mēs esam (datu pārziņi)
Sabiedrība ar ierobežotu atbildību “VĒL VAIRĀK SAULES” ir Latvijas Republikā reģistrēta komercsabiedrība, kas nodarbojas ar ēdināšanas pakalpojumu sniegšanu un administrē interneta vietni www.vairaksaules.lv un Vairāk saules mobilo lietotni, kā arī nodrošina komunikāciju ar klientiem.
Sabiedrība ar ierobežotu atbildību “VĒL VAIRĀK SAULES” veic personas datu apstrādi kopīgi ar citiem Vairāk saules grupas uzņēmumiem un uzņēmumiem (kopīgi pārziņi), kas strādā ar “Vairāk saules” zīmolu un nodrošina interneta vietnē www.vairaksaules.lv un Vairāk saules mobilajā lietotnē piedāvāto produktu un pakalpojumu pārdošanu un piegādi:
Tādējādi personas datu pārziņi kopīgi ir šādas komercsabiedrības:
1. SIA “VĒL VAIRĀK SAULES”, vienotais reģistrācijas Nr.40003613799, juridiskā adrese, Dzirnavu iela 60-1 ,Rīga LV–1050;
2. SIA “VVS CATERING”, vienotais reģistrācijas Nr.50203000721, juridiskā adrese: Starta iela 2 - 2, Rīga, LV-1026;
3. SIA “MS SOLIS”, vienotais reģistrācijas Nr. 40103504503, juridiskā adrese: Lielirbes iela 29, Rīga, LV-1046SIA “VĒL VAIRĀK SAULES”, vienotais reģistrācijas Nr.40003613799, juridiskā adrese, Dzirnavu iela 60-1 ,Rīga LV–1050;
4. SIA "VVS INTEGRĀCIJA", vienotais reģistrācijas Nr. 40203067799, juridiskā adrese: Latgales iela 257, Rīga, LV-1001
2. Kas ir personas dati
Saskaņā ar Vispārīgo datu aizsardzības regulu 2016/679 (turpmāk – Regula) personas dati ir jebkura informācija, kas attiecas uz identificētu vai identificējamu fizisku personu (datu subjektu). Personas dati ietver jebkāda veida informāciju, pēc kuras personu var tieši vai netieši identificēt, piemēram, minētās personas vārdu, uzvārdu, personas kodu, dzīvesvietas adresi vai faktiskās atrašanās vietu, šo personu raksturojošus fiziskās, fizioloģiskās, ģenētiskās, garīgās, ekonomiskās, kultūras vai sociālās identitātes faktorus, un citu tamlīdzīgu informāciju, kas raksturo attiecīgo personu, un ļauj to tieši vai netieši identificēt. Attiecībā uz Jūsu personas datiem mēs esam kopīgi datu pārziņi, kas nosaka personas datu apstrādes mērķus un līdzekļus. Mūsu nodoms ir sniegt Jums maksimālu informāciju par mūsu veiktajām darbībām ar šiem personas datiem, lai, iesniedzot mums savus personas datus, Jums būtu zināms, kā tie tiks izmantoti.
3. Personas datu apstrādes nolūks
Mēs apstrādājam personas datus sekojošiem nolūkiem:
Pakalpojumu sniegšana un preču pārdošana.
Šim nolūkam mēs ievācam personas datus, lai identificētu klientu, sagatavotu līgumu un noslēgtu to; izpildītu ar līgumu uzņemtās saistības; savu pakalpojumu reklamēšanai un izplatīšanai; klientu apkalpošanas uzlabošanai; klientu lojalitātes programmai “Draugu karte”; norēķinu administrēšanai, tostarp arī parādu atgūšanai un piedziņai, klientu pretenziju izskatīšanai un apstrādei.
Komercdarbības
plānošana un analītika. Šim nolūkam mēs ievācam personas datus, lai veiktu savas komercdarbības plānošanu un uzskaiti, analizētu savas darbības kvalitāti un rezultātus; veiktu tirgus un sabiedrības viedokļa pētījumus; veiktu klientu aptaujas un apmierinātības mērījumus.
Videonovērošana.
Drošības un uzraudzības nodrošināšanai mūsu telpās un teritorijā, kā arī mūsu un mūsu klientu īpašuma un veselības aizsardzības nolūkos tiek veikta videonovērošana. Videonovērošanas ieraksti tiek glabāti ne ilgāk kā 60 dienas. Pēc šī termiņa notecējuma mēs šos ierakstus dzēšam, izņemot gadījumu, ja videonovērošanas ierakstus iepriekš pieprasījušas kompetentas valsts vai pašvaldību institūcijas, vai konstatēti noziedzīgi nodarījumi. Šādā gadījumā videoierakstu glabāšanas ilgums tiek noteikts pēc nepieciešamības.
Telefona sarunu ieraksti.
Klientu apkalpošanas uzlabošanas nolūkos, kā arī, lai novērstu iespējamās domstarpības un nesaprašanās neizdevušās komunikācijas vai cilvēciskā faktora rezultātā, visi zvani, kas tiek veikti uz mūsu zvanu centru, tiek ierakstīti. Sarunu ieraksti tiek glabāti ne ilgāk kā 60 dienas. Pēc šī termiņa notecējuma mēs šos ierakstus dzēšam, izņemot gadījumu, ja sarunu ierakstus iepriekš nav pieprasījušas kompetentas valsts vai pašvaldību institūcijas, vai nav konstatēti noziedzīgi nodarījumi. Šādā gadījumā sarunu ierakstu glabāšanas ilgums tiek noteikts pēc nepieciešamības.
Citi gadījumi.
Mēs apstrādājam personas datus iepriekš nenorādītos, īpašos gadījumos, par datu apstrādes mērķi informējot klientu pirms šos datu iegūšanas, kā arī ārkārtas gadījumos, lai aizsargātu datu subjekta vai trešās personas vitālas intereses.
Pieprasījumi.
Saņemot attiecīgu pieprasījumu, mēs sniedzam informāciju valsts pārvaldes iestādēm un operatīvās darbības subjektiem normatīvajos aktos noteiktajos gadījumos un apjomā.
4. Personas datu apstrādes likumīgums
Mēs veicam tikai un vienīgi likumīgu personas datu apstrādi, t.i., ja ir konstatējams vismaz viens no turpmāk minētajiem pamatojumiem:
- apstrāde ir vajadzīga līguma, kura līgumslēdzēja puse ir klients, izpildei vai pasākumu veikšanai pēc klienta pieprasījuma pirms līguma noslēgšanas;
- apstrāde ir vajadzīga mūsu vai trešās personas leģitīmo interešu ievērošanai, izņemot, ja klienta kā datu subjekta intereses vai pamattiesības un pamatbrīvības, kurām nepieciešama personas datu aizsardzība, ir svarīgākas par šādām mūsu interesēm, jo īpaši, ja datu subjekts ir bērns;
- klients ir devis piekrišanu savu personas datu apstrādei vienam vai vairākiem konkrētiem mērķiem;
- apstrāde ir vajadzīga, lai izpildītu uz mums attiecināmu juridisku pienākumu;
5. Īpašu kategoriju personas datu apstrāde
Īpašu kategoriju personas dati ir dati, kas atklāj personas rases vai etnisko piederību, politiskos uzskatus, reliģisko vai filozofisko pārliecību vai dalību arodbiedrībās, un ģenētiskie dati, biometriskie dati, lai veiktu fiziskas personas unikālu identifikāciju, veselības dati vai dati par fiziskas personas dzimumdzīvi vai seksuālo orientāciju.
Mēs kā datu pārziņi neapstrādājam savu klientu īpašo kategoriju datus. Vienīgais izņēmums var tikt pieļauts vienīgi gadījumā, ja apstrāde ir vajadzīga, lai aizsargātu klienta vitālas intereses (piemēram, sakarā ar klienta pēkšņu veselības stāvokļa pasliktināšanos ir nepieciešams izsaukt neatliekamo medicīnisko palīdzību, un tamlīdzīgās ārkārtas situācijās).
6. Interneta vietnes apmeklējumi un sīkdatņu apstrāde
Interneta vietnē
www.vairaksaules.lv
tiek izmantotas sīkdatnes. Sīkdatnes ir mazi burtu un ciparu faili, kurus mēs uzglabājam Jūsu pārlūkā vai Jūsu ierīces cietajā diskā. Ir dažāda veida sīkdatnes, ko izmantojam dažādiem mērķiem; taču kopumā, sīkdatnes mums palīdz atšķirt Jūs no citiem vietnes lietotājiem. Tādējādi mēs varam Jums atvieglot interneta vietnes izmantošanu un uzlabot to. Jūs jebkurā laikā varat bloķēt sīkdatņu izmantošanu, aktivizējot sava pārlūka iestatījumus, kas ļauj jums atteikties no sīkdatņu daļas vai visu sīkdatņu izmantošanas. Taču gadījumā, ja bloķējat sīkdatņu izmantošanu, daļa interneta vietnes var būt nepieejama vai funkcionēt nepietiekami.
Ar sīkāku informāciju par sīkdatnēm var iepazīties:
www.youronlinechoices.com/lv/
.
Serveris, kurā izvietota interneta vietne
www.vairaksaules.lv
, reģistrē mājas lapas apmeklētāja nosūtītos pieprasījumus (atvērtās tīmekļa adreses, izmantotā ierīce un pārlūkprogramma, IP adrese, piekļuves laiks). Šie dati tiek izmantoti tikai tehniskajiem nolūkiem: lai nodrošinātu tīmekļa vietnes pienācīgu funkcionēšanu un drošību. Šo personas datu apstrādes tiesiskais pamats ir Vairāk saules uzņēmumu leģitīmās intereses.
Vairāk saules uzņēmumi neizmanto sīkdatnes, lai veiktu lietotāju paradumu izsekošanu, tāpēc Vairāk saules uzņēmumi informē par sīkdatņu izmantošanu, bet neprasa Jūsu piekrišanu sīkdatņu ievietošanai atbilstoši likuma prasībām. Mājaslapās var būt saites uz trešo personu mājaslapām. Šīm trešajām personām ir sava, ar mums nekādā veidā nesaistīta, privātuma politika. Vairāk saules uzņēmumi nenes nekādu atbildību par šo mājaslapu lietošanas noteikumiem un to privātuma politiku.
7. Paziņojumi
Komerciālus paziņojumus par Vairāk saules uzņēmumu piedāvātajiem pakalpojumiem un cita veida paziņojumus un atgādinājumu mēs saviem klientiem sūtām tikai un vienīgi gadījumā, ja to pieļauj normatīvie akti, vai tam ir saņemta klienta nepārprotama piekrišana. Klientiem ir tiesības jebkurā laikā atteikties no paziņojumu un atgādinājumu saņemšanas, nosūtot atteikuma paziņojumu uz e-pasta adresi info@vairaksaules.lv, vai piezvanot uz tālruni 8833 vai 26655279, vai nosūtot SIA "VĒL VAIRĀK SAULES" rakstisku paziņojumu uz adresi: Mārupes iela 3; Rīga. Papildus minētajam, no paziņojumu saņemšanas e-pastā ir iespējams atteikties, saņemtajā e-pastā aktivizējot atteikšanās komandu.
8. Personas datu saņēmēji
Mēs izmantojam trešo personu sniegtos pakalpojumus, kas mums palīdz veikt un administrēt komercdarbību. Tās ir tādas trešās personas kā kredītiestādes saistībā ar veicamajiem norēķiniem; mūsu informācijas tehnoloģiju un datubāzu uzturētāji un to administrēšanas pakalpojumu sniedzēji; mākoņdatošanas pakalpojumu sniedzēji; juridisko pakalpojumu, grāmatvedības un audita pakalpojumu sniedzēji; parādu piedziņas uzņēmumi; trešās personas, ar kuru palīdzību mēs izsūtām komerciālus un cita veida paziņojumus un informāciju, veicam telefonsarunu ierakstus mūsu zvanu centrā; trešās personas, kas mūsu uzdevumā veic klientu aptaujas un apkopo šo aptauju rezultātus, trešās personas, kas mūsu uzdevumā veic ēdienu piegādi klientiem. Katrā konkrētā gadījumā mēs datu apstrādātājam iesniedzam tikai tādu Jūsu datu apjomu, kāds nepieciešams attiecīgajam mērķim un uzdevumam. Dati tiek apstrādāti tikai šim mērķim un uzdevumam, tie tiek aizsargāti atbilstoši Regulas un citu spēkā esošo normatīvo aktu prasībām. Pēc mērķa sasniegšanas vai uzdevuma izpildes Jūsu dati tiek neatgriezeniski dzēsti.
Vairāk saules uzņēmumi neveic datu nosūtīšanu uz trešajām valstīm.
Papildus norādītajam, mēs nododam Jūsu datus ārējos normatīvajos aktos paredzētajām personām tādā kārtībā un apjomā, kādu paredz attiecīgais normatīvais akts (piemēram, Valsts ieņēmumu dienestam, tiesībsargājošajām iestādēm, tiesām, u.tml.). Mēs varam arī nodot Jūsu datus trešajām personām normatīvajos aktos paredzētajos gadījumos savu leģitīmo interešu aizsardzībai (piemēram, vēršoties pret klientu tiesā par parāda piedziņu, u.tml.)
9. Personas datu glabāšanas ilgums
Mēs uzglabājam Jūsu datus ne ilgāk, kā tas nepieciešams to apstrādes nolūkiem. Dati tiek glabāti tik ilgi, kamēr:
- ir spēkā starp mums panāktā vienošanās vai noslēgtais līgums, un kamēr kāda no vienošanās vai līguma pusēm var realizēt savas leģitīmās intereses (piemēram, iesniegt pretenzijas un pieteikumus, celt prasību tiesā, u.tml.);
- datu apstrāde ir vajadzīga, lai mēs varētu izpildīt uz mums attiecināmus juridiskus pienākumus;
- ir spēkā Jūsu piekrišana attiecīgai personas datu apstrādei, ja nepastāv cits likumīgs personas datu apstrādes pamats.
Pēc tam, kad augšminētie apstākļi izbeidzas, Jūsu personas dati tiek neatgriezeniski dzēsti.
10. Datu drošība
Mēs zinām, ka Jūs personas datus sniedzat labticīgi un rēķināties, ka tie tiks uzraudzīti. Tādēļ mēs Jūsu personas datu drošību uztveram ar lielu atbildības sajūtu. Mēs esam veikuši pasākumus, lai nodrošinātu, ka mūsu sistēmas nodrošina atbilstošu personas datu aizsardzību. Mēs izmantojam dažādas personas datu uzglabāšanas drošību nodrošinošas tehnoloģijas un procedūras, lai aizsargātu Jūsu personas datus no nelikumīgas piekļuves, izmantošanas vai atklāšanas. Tomēr, lūdzam ņemt vērā, ka nevienai datu pārraidei internetā nevar tikt garantēta 100% drošība. Lūdzam katrā atsevišķā gadījumā patstāvīgi izvērtēt ar informācijas konfidencialitāti saistītos riskus, kas Jums būs jāuzņemas, ja izlemsiet jebkādu personas datus saturošu informāciju mums nodot ar interneta starpniecību.
11. Jūsu tiesības
Regula paredz virkni tiesību, kuras Jūs varat jebkurā brīdī izmantot, vēršoties pie mums. Mēs apņemamies nodrošināt Jums iespēju izmantot šīs tiesības un izpildīt Regulā un citos normatīvajos aktos paredzētās personas datu pārziņa vai apstrādātāja saistības.
Jums ir tiesības saņemt no mums apstiprinājumu par to, vai Jūsu dati tiek vai netiek apstrādāti, un, ja tie tiek apstrādāti piekļūt Jūsu datiem un saņemt par tiem sekojošu informāciju: datu apstrādes nolūki; personas datu kategorijas; personas datu saņēmēji; personas datu glabāšanas ilgums vai kritēriji, pēc kuriem tiek noteikts glabāšanas ilgums.
Jums ir tiesības pieprasīt mums savu datu labošanu, ja tie ir neprecīzi.
Jums ir tiesības prasīt savu datu dzēšanu, un mēs bez kavēšanās izpildīsim šo prasību, ja pastāvēs vismaz viens no sekojošiem nosacījumiem:
- dati vairs nav nepieciešami saistībā ar nolūkiem, kādos tie tika vākti vai citādi apstrādāti;
- Jūs atsaucat savu piekrišanu datu apstrādei, un ja nav cita likumīga pamata to apstrādei;
- Ja datu apstrāde ir pamatota ar mūsu vai trešās personas leģitīmu interešu ievērošanu, apstrādei nav nekāda svarīgāka leģitīma pamata;
- Jūs iebilstat pret savu datu apstrādi tiešās tirgvedības vajadzībām;
- Ja dati ir tikuši apstrādāti nelikumīgi;
- Lai nodrošinātu juridiska pienākuma izpildi, kas mums noteikts normatīvajos aktos;
- Ja Jūsu dati tika vākti saistībā ar informācijas sabiedrības pakalpojumu piedāvāšanu.
Jums ir tiesības prasīt, lai mēs ierobežojam Jūsu datu apstrādi. Mēs bez kavēšanās izpildīsim šo prasību, ja pastāvēs vismaz viens no sekojošiem apstākļiem:
- ja Jūs apstrīdat datu precizitāti – uz laiku, kurā mēs varam pārbaudīt Jūsu datu precizitāti;
- Ja apstrāde ir nelikumīga, bet Jūs iebilstat pret datu dzēšanu un tās vietā pieprasāt datu izmantošanas ierobežošanu;
- Mums Jūsu dati vairs nav vajadzīgi, bet tie ir nepieciešami Jums, lai celtu, īstenotu vai aizstāvētu likumīgas prasības;
- Jūs esat iebildis pret savu datu apstrādi, kas pamatota ar mūsu vai trešās personas leģitīmu interešu ievērošanu, kamēr nav pārbaudīts, vai mūsu leģitīmie iemesli nav svarīgāki par Jūsu leģitīmajiem iemesliem.
Jums ir tiesības, balstoties uz iemesliem saistībā ar savu īpašo situāciju, jebkurā laikā iebilst pret savu personas datu apstrādi, kas pamatota ar mūsu vai trešās personas leģitīmo interešu ievērošanu. Šādā gadījumā mēs Jūsu datus vairs neapstrādāsim, izņemot, ja norādīsim uz pārliecinošiem leģitīmiem apstrādes iemesliem, kas ir svarīgāki par datu subjekta interesēm, tiesībām un brīvībām, vai lai celtu, īstenotu vai aizstāvētu likumīgas prasības.
Ja Jūs uzskatāt, ka Jūsu personas dati tiek apstrādāti pretlikumīgi, nepamatoti, vai to apstrāde kā citādi pārkāpj Regulas vai citu normatīvo aktu prasības, vai Jums ir kādas neskaidrības vai jautājumi par savu personas datu apstrādi, lūdzam nevilcināties un vērsties pie mums ar attiecīgu pieteikumu, iesniegumu vai sūdzību. Mēs sniegsim atbildes uz visiem Jūs interesējošiem jautājumiem un novērsīsim pieļautās kļūdas, ja tādas būs.
Ja Jūs uzskatāt, ka Jūsu personas dati tiek apstrādāti pretlikumīgi, nepamatoti, vai to apstrāde kā citādi pārkāpj Regulas vai citu normatīvo aktu prasības, Jums ir tiesības iesniegt sūdzību personas datu uzraudzības iestādei atbilstoši Jūsu patstāvīgajai dzīvesvietai. Jums ir tiesības īstenot savas šajā punktā un Regulā noteiktās tiesības attiecībā uz un pret katru 1.punktā minēto pārzini.
12. Kā ar mums sazināties
Jūs varat ar mums sazināties:
- rakstiski, sūtot korespondenci uz SIA "VĒL VAIRĀK SAULES" biroja adresi Mārupes iela 3; Rīga;
- elektroniski, izmantojot e-pasta adresi info@vairaksaules.lv
Mēs izmantojam sīkdatnes
Mēs savā mājaslapā izmantojam sīkdatnes, lai jums nodrošinātu patīkamu tīmekļa vietnes apmeklējuma pieredzi. Šeit varat izvēlēties, vai atļaut izmantot sīkdatnes. Savu izvēli varat mainīt jebkurā laikā. Par šajā vietnē izmantotajām sīkdatnēm vairāk varat uzzināt, lasot mūsu
sīkdatņu politiku
Apstiprināt
Noraidīt