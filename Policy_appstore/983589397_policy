Mihez fér hozzá a telefonon a program, és mire használja a hozzáférést?
A program a következő hozzáférésekhez kéri a felhasználó engedélyét telepítéskor:
A felhasználó helyzetének meghatározásához:
Pontos helyzet
Az adatok letöltéséhez:
Háttérben történő letöltés
Naptárbejegyzés mutatásához az óra számlapon (csak olvasásra):
Naptár
Riasztás, figyelmeztetés közlésére:
Értesítések megjelenítése
Hogyan kezeli személyes adataimat a program?
A Meteora program a működése során elküldi a telefon, és így a felhasználó földrajzi helyzetét a HungaroMet szerverének. Annak érdekében,
      			hogy ezt az érzékeny adatot ne lehessen összekapcsolni a felhasználó személyével a következőket végzi a program:
Nem használjuk a telefon egyedi azonosítóit (MAC address, IMEI, telefonszám, stb...), helyette telepítéskor csak a Meteora program kap egyedi Apple push azonosítót. A földrajzi koordinátát ezzel az azonosítóval rendeljük csak össze.
Azért, hogy az egyedi Meteora Apple push azonosítót se lehessen követni, vagy jogosulatlanul felhasználni, randomizált blokk alapú titkosítással küldi az üzenetek ezen részét a program.
A programban néhány kényelmi funkció személyes adatok hozzáférésével valósul meg, de ezeket az adatokat semmilyen módon nem továbbítja a készülékről a program, és azokat nem
      			is módosítja:
Naptár olvasása: csak bekapcsolt naptárkijelzési funkció esetén használjuk az esemény időpontjának kijelzésére.
A program ezeken kívül névtelen adatokat küld a Google Analytics rendszerbe a működéséről. Ezek az adatok az esetleges programhibák javítását szolgálják,
      			nem tartalmaznak személyes, vagy személyhez kapcsolható adatokat, és ezen adatok megosztását sem harmadik fél, sem a Google számára nem engedélyeztük az Analytics rendszerben. További információk:
Google Analytics - Magánélet Védelme.
A widget nem frissül, mit tegyek?
A Meteora program adatainak frissítését az iOS rendszer több ok miatt is leállíthatja:
A készülék újraindulása után nem indítja el az iOS automatikusan a frissítést. Ehhez be kell lépni a Meteora alkalmazásba az ikonján vagy a widgeten keresztül, ezután az adatok újra frissülni fognak.
Ki lett szedve a Meteora a futó alkalmazások listájából, ezt megjegyzi az iOS, és amíg újból el nem lett indítva a Meteora, addig nem fog frissülni. Ilyenkor is be kell lépni a Meteora alkalmazásba az ikonján vagy a widgeten keresztül, ezután az adatok újra frissülni fognak.
Le lett tiltva a háttérben történő adatfrissítés a telefonon. Ezt engedélyezni kell, erre telepítéskor rákérdez a Meteora program is.
Milyen beállításokat javasolnak iOS készüléken a Meteora használatához?
A Meteora program összes funkciójának használatához a következő beállításokra van szükség a Beállítások oldalon:
Adatvédelem → Helyzet → Helymeghatározás: Be
Meteora → Helyzet: Mindig
Meteora → Naptárak: Be
Meteora → Éretsítések → Értesítések engedélyezése: Be
Meteora → Éretsítések → Megjelenítés az Értesítési központban: 5 vagy több
Meteora → Éretsítések → Hangok: Be
Meteora → Éretsítések → Jelvény-alkalmazásikon: Be
Meteora → Éretsítések → Megjelenítés a zárolási képernyőn: Be
Meteora → Éretsítések → Jelzések stílusa amikor fel van oldva: Szalaghird vagy Jelzések
Meteora → Alkalmazásfrissítés a háttérben: Be