Zásady ochrany osobních údajů
Naposledy upraveno: 30.6.2017
Ochranu Vašeho soukromí bereme u nás v My Air vážně, a proto si prosím, ať už jste nový, nebo dlouhodobý uživatel naší aplikace, najděte čas na seznámení se s našimi postupy týkajícími se zpracování a ochrany osobních údajů, a pokud máte jakékoliv dotazy, kontaktujte nás na
info@myair.cz
.
Správcem osobních údajů je společnost My Air a.s., se sídlem Evropská 2690/17, Dejvice, 160 00 Praha 6, IČO: 05479070, zapsaná v obchodním rejstříku vedeném Městským soudem v Praze, oddíl B, vložka 21929.
V podmínkách pro používání aplikace My Air jsme se Vám zavázali naše nové funkce, služby nebo nabídky (dále jim říkáme souhrnně vychytávky nebo služby) poskytovat tak, aby jejich užívání bylo jednoduché a pohodlné. Když s námi sdílíte údaje, například tím, že je vyplníte do objednávky služby, budeme si je pro Vás pamatovat pro příště. Také se chceme neustále zlepšovat, proto třeba pravidelně na anonymní bázi monitorujeme to, jak naši aplikaci využíváte. Údaje také využíváme proto, abychom Vám mohli zobrazit relevantnější služby a nabídky pro Vás. Chceme, abyste při využívání našich vychytávek věděli, jakým způsobem údaje používáme a jak můžete chránit své soukromí.
V těchto zásadách ochrany osobních údajů vysvětlujeme:
Jaké údaje shromažďujeme a z jakého důvodu.
Jak tyto údaje využíváme.
Jaké možnosti nabízíme, včetně získání přístupu k údajům a jejich aktualizaci.
Jaká máte práva.
Snažíme se, aby tyto zásady byly co nejjednodušší a čtivé, pokud ale něčemu nerozumíte, zeptejte se nás na
info@myair.cz
Proč údaje shromažďujeme
Údaje shromažďujeme a dále s nimi pracujeme proto:
Abychom mohli plnit své smluvní závazky, které vůči Vám máme, a provozovat tuto aplikaci.
Že máme oprávněný zájem poskytovat všem našim uživatelům jednoduché a pohodlné služby.
Že máme oprávněný zájem Vám poskytovat a nabízet vychytávky, které odpovídají Vašim potřebám.
Že máme oprávněný zájem se s Vámi bavit o tom, jak by naše další vychytávky měly vypadat.
Že máme oprávněný zájem vyhodnocovat a analyzovat to, jak naše vychytávky využíváte.
Abychom splnili své právní povinnosti.
Údaje, které shromažďujeme
Údaje shromažďujeme následujícími způsoby:
Údaje, které nám sdělíte.
Některé naše vychytávky například vyžadují uvedení adresy pro doručení, vyfocení dokumentu nebo jiné údaje. Tyto údaje uložíme k Vaší osobě. Poskytnutí těchto údajů je nezbytné pro možnost využití dané vychytávky a jejich neposkytnutí může mít za následek, že aplikaci nebudete moci plně využívat. Pokud nám sdělíte údaje o třetích osobách, prohlašujete, že tyto osoby s takovým postupem souhlasí a jsou s ním srozuměny.
Údaje z Air Bank.
Při využívání našich vychytávek můžeme předvyplnit Vaše údaje (většinou půjde o adresné a identifikační údaje), které dostaneme z Air Bank. Zavázali jsme se to dělat pro Vaše větší pohodlí, abyste údaje nemuseli vyplňovat ručně. Údaje z Air Bank si vyžádáme v okamžiku, kdy využijete některou naši vychytávku, k jejíž realizaci budou takové údaje potřebné. Údaje pak uložíme k Vaší osobě, abyste se například mohli podívat na své v minulosti využité služby, a budeme je využívat v souladu s účely, které popisujeme výše.
Údaje, které získáváme, když používáte naše služby.
Shromažďujeme údaje o službách, které používáte, i o způsobu, jakým je používáte, například když se podíváte na nabídku cestovního pojištění. Tyto údaje zahrnují:
Údaje o preferovaných potřebách
Aplikace si může pamatovat Vaše rozpracované žádosti o službu, abyste ji v budoucnu nemuseli znovu procházet. Můžeme Vám pak připomenout, že čeká na Váš podpis. Také Vám můžeme na základě Vašeho chování v aplikaci nabízet služby, o kterých si myslíme, že by Vás mohly zajímat.
Údaje o zařízení
Shromažďujeme údaje o konkrétním zařízení (například model hardwaru, verze operačního systému, jedinečné identifikátory zařízení). Identifikátory Vašeho zařízení můžeme přiřadit k Vaší osobě. Tyto údaje uchováváme z důvodu naší i Vaší bezpečnosti, protože nám to může ukládat zákon a také proto, abychom Vás mohli informovat o případné potřebě instalovat si novou verzi aplikace, protože Vaši verzi operačního systému už nebudeme podporovat.
Údaje z protokolu
Když používáte naše služby nebo zobrazujete obsah poskytovaný společností My Air, automaticky shromažďujeme určité údaje a ukládáme je v protokolech serverů. Mezi tyto údaje patří následující:
podrobnosti o tom, jakým způsobem jste naši službu použili, například Vaše vyhledávací dotazy nebo historii objednávek;
údaje o událostech zařízení, jako jsou selhání, činnost systému, nastavení hardwaru, typ prohlížeče, jazyk prohlížeče, datum a čas Vašeho požadavku nebo odkazující adresa URL.
Údaje o poloze
Když používáte naše služby, můžeme shromažďovat a zpracovávat údaje o Vaší skutečné poloze.
Místní úložiště, soubory cookies a podobné technologie
Pomocí mechanismů, mezi které patří webové úložiště prohlížeče (včetně technologie HTML 5) nebo mezipaměti zařízení, můžeme shromažďovat a uchovávat údaje (včetně osobních údajů) v místním úložišti Vašeho zařízení. Dále používáme různé technologie ke shromažďování a ukládání údajů. To může mimo jiné zahrnovat soubory cookies nebo podobné technologie k identifikaci Vašeho zařízení.
Údaje, které shromažďujeme, mohou být propojeny s Vaší osobou. V tom případě s nimi nakládáme jako s osobními údaji.
Jak používáme údaje, které shromažďujeme
Údaje, které shromažďujeme při Vašem využívání našich služeb, používáme k jejich poskytování, udržování, ochraně a zlepšování, k vyvíjení nových služeb a k ochraně společnosti My Air i jejích uživatelů. Tyto údaje rovněž používáme, abychom Vám mohli poskytnout obsah odpovídající Vašim potřebám – jako například relevantnější nabídku služeb. K těmto zobrazením může dojít i v reklamním kontextu. Budeme respektovat Vaše volby, kterými v aplikaci omezíte zobrazování nabídek a reklam.
Když nás budete kontaktovat, můžeme si ponechat záznam o komunikaci, abychom Vám byli schopni pomoci při řešení jakýchkoli případných problémů. Vaši e-mailovou adresu můžeme použít k zasílání informací o našich službách, jako například sdělení o chystaných změnách či vylepšeních, nebo pro zasílání nabídky služeb.
Před použitím údajů za účelem, který není uveden v těchto zásadách ochrany osobních údajů a nevyplyne pro nás ze zákona, Vás vždy požádáme o souhlas.
Jak dlouho jsou u nás údaje uloženy a kde
Údaje, které shromažďujeme při Vašem využívání našich služeb, zpracováváme a máme uloženy po celou dobu, kdy využíváte naši aplikaci a další tři roky poté, co využívání ukončíte, není-li zákonem vyžadována delší doba. Společnost My Air zpracovává osobní údaje na svých serverech v České republice.
Transparentnost a volba
Lidé mají ve vztahu k soukromí různé obavy. Naším cílem je, aby bylo jasné, jaké údaje shromažďujeme, a díky tomu jste měli možnost racionálně zvolit způsob, jakým budou využívány. Můžete například:
Zobrazovat a upravovat nastavení reklam a nabídek zobrazovaných v mobilní aplikaci, jako například kategorií, které by Vás mohly zajímat.
Podat námitku, pokud máte pocit, že Vaše údaje nezpracováváme správně, a žádat o vysvětlení či napravení stavu, bude-li námitka důvodná.
Vaše práva
Přístup k osobním údajům Vám chceme poskytnout pokaždé, když používáte naše vychytávky. Vaše aktuální údaje při objednávkách vychytávek vždy zobrazujeme tak, jak nám byly poskytnuty Vámi nebo Air Bank. Pokud jsou údaje předvyplněny nesprávně, snažíme se Vám nabídnout možnost jejich rychlé aktualizace. Při aktualizaci osobních údajů Vás můžeme požádat o ověření totožnosti, než se budeme moci Vašemu požadavku věnovat.
Můžeme zamítnout požadavky, které se bezdůvodně opakují, vyžadují nepřiměřené technické úsilí (například vyvinutí nového systému nebo zásadní změnu stávajícího postupu), ohrožují soukromí ostatních nebo by byly velmi obtížně proveditelné (například požadavky související s údaji v záložních systémech).
Přístup k údajům a jejich opravě Vám budeme poskytovat zdarma. Naším cílem je poskytovat služby způsobem, který údaje ochrání před náhodným či záměrným zničením. Vzhledem k této skutečnosti je možné, že poté, co své údaje z našich služeb smažete, jejich reziduální kopie ihned nesmažeme z našich aktivních serverů a údaje neodebereme z našich záložních systémů.
V případě, že máte pocit, že s Vašimi osobními údaji nenakládáme správně, můžete se se svojí stížností obrátit na dozorový orgán – Úřad pro ochranu osobních údajů, Pplk. Sochora 27, 170 00 Praha 7, www.uoou.cz.
Údaje, které sdílíme s třetími osobami
Osobní údaje nesdílíme se společnostmi, organizacemi ani jednotlivci mimo společnost My Air, pokud nedojde k některému z následujících případů:
S Vaším souhlasem
Pokud nám k tomu dáte souhlas, budeme osobní údaje sdílet se společnostmi, organizacemi nebo jednotlivci mimo společnost My Air, zejména s obchodníky. V případě, kdy by mělo dojít ke sdílení citlivých osobních údajů (např. údajů o Vašem zdravotním stavu), požadujeme Váš výslovný souhlas.
Za účelem externího zpracování
Osobní údaje můžeme poskytnout Air Bank a níže uvedeným společnostem, aby je pro nás zpracovávaly na základě našich pokynů a v souladu s našimi zásadami ochrany osobních údajů a dalšími příslušnými opatřeními ohledně důvěrnosti a zabezpečení:
Home Credit International a.s., se sídlem Evropská 2690/17, Dejvice, 160 00 Praha 6, IČO: 60192666, zapsaná v obchodním rejstříku vedeném Městským soudem v Praze, oddíl B, vložka 2201.
Z právních důvodů
Osobní údaje sdílíme se společnostmi, organizacemi či jednotlivci mimo společnost My Air, pokud jsme v dobré víře přesvědčeni, že přístup k takovým údajům, jejich použití, uchování nebo zveřejnění jsou rozumně nutné za účelem:
dodržení platných zákonů či nařízení a projednávání soudního řízení nebo vymahatelných žádostí státní správy,
uplatnění příslušných smluvních podmínek včetně vyšetření jejich možného porušení,
zjištění, zabránění nebo jiného postupu proti podvodu, technickým potížím či bezpečnostním problémům,
ochrany před poškozením práv, majetku nebo bezpečnosti společnosti My Air, našich uživatelů nebo veřejnosti tak, jak to vyžaduje nebo povoluje zákon.
Můžeme sdílet údaje, které neumožňují zjištění Vaší totožnosti, a to veřejně, i se svými partnery, například s obchodníky či spřízněnými weby. Můžeme například veřejně sdílet údaje za účelem zobrazení trendů souvisejících s obecným používáním našich služeb.
Pokud se společnost My Air zúčastní sloučení či akvizice nebo prodá svůj majetek, zajistíme i následně důvěrnost všech osobních údajů a předtím, než budou osobní údaje převedeny nebo se na ně začnou vztahovat jiné zásady ochrany osobních údajů, tuto skutečnost dotyčným uživatelům oznámíme.
Zabezpečení údajů
Usilovně pracujeme na tom, abychom nás i uživatele naší aplikace ochránili před neoprávněným přístupem nebo neoprávněným pozměňováním, zveřejněním nebo zničením údajů, které uchováváme. Zejména:
Procesy shromažďování, ukládání a zpracovávání údajů, včetně fyzického zabezpečení, pečlivě kontrolujeme, abychom předešli neoprávněnému přístupu do našich systémů.
Přístup k osobním údajům omezujeme pouze na zaměstnance společnosti My Air, smluvní partnery a zástupce, kteří tyto údaje potřebují znát, aby je pro nás mohli zpracovat, a kteří jsou smluvně vázáni přísnými povinnostmi zachovávat důvěrnost a k jejichž potrestání či k ukončení spolupráce s nimi může v případě porušení tohoto závazku dojít.
Umožňujeme a doporučujeme Vám nastavit si přihlášení do aplikace pomocí otisku Vašeho prstu.
Soulad s předpisy a spolupráce s regulačními orgány
Dodržování zásad ochrany soukromí pravidelně kontrolujeme. Když obdržíme formální písemnou stížnost, budeme osobu, která ji podala, kontaktovat za účelem prošetření. Stížnost vyřídíme v zákonných lhůtách, zpravidla do 30 dnů.
Naše zásady ochrany osobních údajů mohou být čas od času změněny. Vaše práva vyplývající z těchto zásad ochrany osobních údajů bez Vašeho výslovného souhlasu neomezíme. Všechny změny zásad ochrany osobních údajů zveřejníme na této stránce, a pokud se bude jednat o významné změny, budeme Vás informovat výrazněji (v případě některých služeb můžeme změny zásad ochrany osobních údajů oznamovat e-mailem). Předchozí verze těchto zásad ochrany osobních údajů také uchováme v archivu, kde si je budete moci přečíst.
Postupy vztahující se na konkrétní služby
Níže budeme postupně přidávat popis postupů v oblasti ochrany osobních údajů související s nově přidávanými službami a vychytávkami, které bude My Air v aplikaci nabízet.