O nama
Upoznajte nas
Njuškalov blog
Odnosi s javnošću
Politika privatnosti
O nama
Upoznajte nas
Njuškalov blog
Odnosi s javnošću
Politika privatnosti
Politika privatnosti
VODITELJ OBRADE
Njuškalo d.o.o., Zagreb, Miroslava Miholića 2, OIB: 94718723416 (u daljnjem tekstu Njuškalo).
Njuškalo
posvećuje veliku važnost zaštiti osobnih podataka, a Politika privatnosti (u daljnjem tekstu Politika) uređuje postupanje s tvojim podacima prilikom korištenja Internetskog portala Njuškalo i mojih usluga.
Sve što trebaš znati, jasno i transparentno:
koje podatke prikupljam i kako,
kako koristim tvoje podatke,
na koji način štitim tvoje podatke,
s kime dijelim tvoje podatke,
koje kolačiće i alate koristim,
kako ćeš ostvariti svoja prava,
koliko čuvam podatke i ograničenje obrade.
KOJE PODATKE PRIKUPLJAM I KAKO?
Tvoja privatnost mi je važna, pa prikupljam samo podatke potrebne za:
pružanje usluge i podrške,
poboljšanje tvog korisničkog iskustva,
unaprjeđenje kvalitete sadržaja i sprječavanje prijevara ili objave ilegalnog sadržaja,
udovoljavanje zakonskim propisima, uključujući Direktivu Vijeća (EU) 2021/514 (DAC7) i Zakon o digitalnim uslugama (DSA)
Daješ mi podatke upisivanjem u forme kod korištenja usluga, slanjem zakonom propisanih dokumenata ili na poseban zahtjev, automatski ih prikupljam kad koristiš Njuškalo ili dobijem iz vanjskih izvora kad koristiš uslugu vanjskog partnera na Njuškalu (npr. potvrda o uplati i sl.).
Prikupljam podatke koje upisuješ prilikom:
registracije, oglašavanja, kupovine na Njuškalu, rezervacije smještaja, ispunjavanja anketa, upitnika i ostalih online obrazaca,
prijave ilegalnog sadržaja i prikupljanja zakonom propisanih dokumenata,
komunikacije s drugim korisnicima kroz Njuškalove poruke,
pružanja podrške, savjeta ili odgovora na prigovore,
plaćanja usluga ili povrata uplaćenih sredstava,
drugih aktivnosti na Njuškalu.
Pri tome prikupljam ime i prezime, adresu, podatke za kontakt, tvoj osobni identifikacijski broj, ime korisničkog računa, ako želiš fotografiju koju koristiš na korisničkom profilu, IBAN ili druge financijske podatke ako koristiš uslugu uz plaćanje, datum rođenja i ostale podatke koji su nužni za korištenje usluge.
Pogledaj zašto i koje podatke sam obavezan prikupljati i obrađivati prema Direktivi
Vijeća
(EU) 2021/514 (DAC7) i Zakonu o digitalnim uslugama (
DSA
).
Automatski mogu prikupiti i podatke koji su dostupni prilikom pristupa i korištenja Njuškala:
geolokaciju i kolačiće samo ako si omogućio korištenje,
informacije o uređaju koji koristiš (model, jedinstveni identifikator uređaja (device fingerprint), mobilna mreža i slično),
zapise o korištenju usluga koji mogu sadržavati IP adrese, vrijeme i trajanje pristupa, vrstu preglednika, način pristupa Njuškalovim stranicama, pregledane stranice ili korištene funkcionalnosti u mobilnoj aplikaciji, greške tijekom korištenja i slično,
sadržaj, vrijeme i trajanje telefonskog razgovora s Njuškalom i telefonski broj s kojeg zoveš,
koje usluge koristiš, kada i na koji način.
Iz ostalih izvora:
od drugih korisnika (npr. komentari, ocjene, prijave zloupotreba, adresa kupca za dostavu, podaci gosta i slično),
vanjskih partnera koji su voditelji obrade, a u opsegu pružene usluge (npr. kod SMS uplate broj s kojeg je napravljena uplata, provjere, pružanje podrške ako je rezervacija smještaja napravljena na drugom portalu, a ti si kao iznajmljivač registriran korisnik Njuškala, povezivanja s iznajmljivačem druge platforme za pružanje Turizam usluga koji oglašava na Njuškalu i slično),
društvenih mreža ako si povezao Njuškalov račun s računom društvene mreže (npr. ime korisničkog profila, broj telefona, adresu e-pošte i ostale podatke za koje mi daš dozvolu).
Zatražit ću od tebe posebno dopuštenje:
za prikupljanje i obradu posebnih kategorija osobnih podataka, poput spolne orijentacije, zdravstvenog stanja, vjerskih opredjeljenja i slično.
Njuškalove usluge nisu ti namijenjene ako imaš manje od 16 godina. Za podatke koje prikupljam ili obrađujem ne mogu znati odnose li se na djecu, ako utvrdimo da obrađujemo takve podatke, zatvorit ćemo korisnički račun i pokrenuti brisanje podataka. U slučaju da nam se obrati skrbnik osobe čije podatke obrađujemo i skrbnik se može identificirati odnosno ima pristup osobnim podacima kroz Moje Njuškalo, podatke možemo izmijeniti na njegov pisani zahtjev. Savjetujem svim roditeljima i skrbnicima da djecu poduče o tome kako sigurno i odgovorno postupati s osobnim podacima na internetu.
KAKO KORISTIM TVOJE PODATKE?
Prikupljene podatke, kao i podatke koje saznam kroz pružanje usluga, obrađujem samo u svrhu:
za koju su isti dani,
za koju si dao suglasnost,
utemeljenu na pravnoj osnovi: mjerodavnim zakonskim propisom, legitimnim interesom, privoli ili Uvjetima korištenja (ugovor).
Mogu koristiti tvoje osobne podatke kako bih:
ti pružio informacije i pomoć,
ti omogućio i olakšao korištenje Njuškalovih usluga i internetskog portala Njuškalo,
prilagodio sadržaj i ponudu tvojim interesima,
proveo ankete i prilagodio se tvojim potrebama,
obavijestio te o novim uslugama i ažuriranjima usluga,
pružio informacije o događajima i posebnim ponudama Njuškala,
spriječio prijevare ili druge zabranjene ili nezakonite aktivnosti,
zaštitio sigurnost i integritet Njuškala i tvojih podataka,
napravio poslovne i statističke analize,
prema njima razvijao nove usluge i proizvode,
ispunio zakonske obaveze.
Ne prodajem, ne iznajmljujem niti posuđujem popis korisnika ili osobne podatke korisnika trećim stranama.
Podatke koje sam anonimizirao ili agregirao, na način da te više ne mogu prepoznati kao određenu fizičku osobu ne smatram osobnim podacima.
Ako zatvorim tvoj korisnički račun u skladu s Uvjetima korištenja Njuškalo usluga, primjerice iz razloga kršenja Uvjeta korištenja ili nisi potvrdio da želiš koristiti Njuškalo usluge nakon 3 godine neaktivnosti, pokrenuti ćemo brisanje tvojih podataka i podatke ćemo čuvati koliko smo obavezni, a u skladu s rokovima koji su navedeni u poglavlju
pravo na brisanje i ograničenje obrade.
KAKO ŠTITIM TVOJE PODATKE?
U potpunosti sam predan zaštiti podataka od neovlaštenog pristupa, odavanja ili brisanja, neovisno o mjestu pohrane ili obrade, ili formatu u kojem se nalaze.
Surađujem s pouzdanim i stručnim partnerima koji su obavezni koristiti visoke standarde zaštite.
Primjenjujem prepoznate standarde informacijske sigurnosti:
provodim tehničke i organizacijske mjere zaštite temeljene na procjeni rizika,
provjeravam prikupljanje informacija, pohranjivanje i načine obrade,
gdje je to moguće, podatke pseudonimiziram i anonimiziram,
testiram organizacijske i tehničke mjere zaštite,
poduzimam mjere koje mogu identificirati i /ili spriječiti neovlašteno prikupljanje i zloupotrebu osobnih podataka te umanjiti potencijalnu štetu.
Poduzimam mjere kojima ti želim osigurati cjelovitost podataka i dostupnost sustava za obradu pri čemu u obzir uzimam najnovija tehnološka dostignuća, a podatke pohranjujem u visoko raspoloživim podatkovnim centrima u Hrvatskoj.
Osjetljive podatke koje moram prikupljati zbog zakonske obaveze verifikacije prodavača i iznajmljivača poput preslike osobne iskaznice kriptiram u pohrani i koristim ih samo u tu svrhu.
Svjestan sam da ne postoji potpuno siguran sustav i da je sigurnost potrebno neprestano unapređivati.
Ti i svi drugi korisnici Njuškala moj ste partner u sigurnosti.
Redovno ažuriraj svoje podatke i time mi omogući da ti šaljem preporuke kako da zaštitiš svoje podatke od zloupotrebe.
Pročitaj više o sigurnosti i mjerama koje ti možeš poduzeti
ovdje
.
S KIM DIJELIM TVOJE PODATKE?
Samo s partnerima koji su u ugovornom odnosu s Njuškalom i samo podatke neophodne za pružanje određenih usluga.
Sve osobe koje imaju pristup vašim podacima i moji partneri imaju obavezu čuvanja povjerljivosti u okviru ugovorenog odnosa, kao i provođenje organizacijskih i tehničkih mjera zaštite.
S korisnicima interneta i Njuškala, a možeš sam odabrati koje osobne podatke želiš javno objaviti na Njuškalu ili razmijeniti s drugim korisnicima prilikom korištenja Njuškalo usluga.
Treće strane obrađivat će tvoje podatke samo:
u svrhu pružanja Njuškalovih usluga kao što su: usluge plaćanja, povratnog poziva, analize podataka, isporuke elektroničke ili zemaljske pošte, usluga korisničke podrške, provjere ispravnosti podataka, usluge provjere podataka u svrhu sprječavanja prijevara i pranja novca, objave tvojih smještajnih kapaciteta u svrhu rezervacije na portalima za Turizam, ugovaranja i realizacije usluge smještaja na portalima za Turizam i slično;
u svrhu pružanja usluga Njuškalu kao što su: hosting, IT usluge, računovodstvene usluge i usluge odvjetnika, revizora i drugih savjetnika. Za pružanje ovih usluga oslanjam se ako je moguće na društva unutar Styria Media Grupe.
Kada koristiš usluge Njuškalo Turizam portala, Njuškalo i Styria digital marketplaces d.o.o (Bolha) obrađuju podatke kao zajednički voditelji u svrhe prodaje, promocije i podrške. Za ove usluge se oslanjamo na platformu MyRent sve u skladu s odgovarajućim ugovorima o obradi podataka.
Ako su propisani zakonom u svrhu:
ispunjenja mjerodavnog zakona, podzakonskog akta ili drugog propisa,
otkrivanja, sprečavanja ili rješavanja prijevara i sigurnosnih ili tehničkih poteškoća koje se odnose na Njuškalo ili osobne podatke korisnika.
Kada koristiš Njuškalo poruke, Njuškalo PayProtect ili ti šaljem e-mail poruke iz aplikacije koristim pružatelja usluge Sinch Email sa sjedištem u SAD, prenosim samo podatke koji su nužni za ovu svrhu: e-mail adresu i sadržaj poruke, a podaci u sustavu partnera čuvaju se do 6 mjeseci.
U okviru obrada oglašavanja (npr. prikaz oglasa koji se temelji na tvom ponašanju i interesima) može doći do prijenosa osobnih podataka trećim stranama koje imaju sjedište u SAD (npr. kompaniji Google), ali samo ako si dao privolu za takve obrade podatka koje se baziraju na kolačićima ili drugim tehničkim identifikatorima.
Pružatelji usluga i treće osobe obrađivat će osobne podatke temeljem uputa Njuškala i u skladu s ovom Politikom i drugim mjerodavnim propisima (Opće uredbe o zaštiti podataka (EU) 2016/679, Zakonu o provedbi opće uredbe o zaštiti podataka i drugim primjenjivim zakonima ovisno o obradi).
S partnerima koji imaju sjedište izvan EU, a kada prenosimo podatke u treće zemlje zaštita podataka osigurana je u skladu s važećim propisima i uputama Europskog odbora za zaštitu podataka, te odgovarajućim dodatnim ugovorima za prijenos podataka u treće zemlje. U slučaju da prema procijeni Europske komisija zemlja u koju se prenose podaci ne može osigurati zaštitu podataka što znači pružatelj usluge ima obavezu dati tvoje podatke svojim tijelima vlasti u svrhu kontrole i praćenja, poduzimamo i dodatne mjere: ako je moguće podaci se anonimiziraju, provodi se analiza rizika za prijenos podataka i informiramo te putem ove Politike.
Njuškalo dozvoljava Internet tražilicama prikupljanje podataka koje si javno objavio, tako će tvoj oglas kupci lakše i brže pronaći.
Za više informacija o prijenosu podataka trećim stranama pošalji upit elektroničkom poštom na kontakt Službenika za zaštitu podataka.
KOJE KOLAČIĆE I ALATE KORISTIM?
Koristim alate pomoću kojih analiziram korištenje Njuškala i prikupljam informacije o tvojim navikama i aktivnostima čime bolje prepoznajem tvoje potrebe u svrhu poboljšanja kvalitete ponude.
Koristim svoje kolačiće kao i kolačiće svojih partnera kako bih prepoznao tvoje računalo te ti pružio bolju uslugu ili oglase koji te zanimaju.
Prikupljeni podaci ne povezuju se s tvojim osobnim podacima na Njuškalu.
Navedeni alati mogu prikupljati i pohranjivati tehničke podatke kao što su kolačići, IP adresa korisnika i/ili posjetitelja, identifikator mobilnog uređaja, podatke o pregledniku i slično, ali pritom ne identificiraju osobu.
Za upravljanje kolačićima koristimo alat Didomi koji ti omogućava da se informiraš koje kolačiće koristimo i u koje svrhe, prihvatiš ili odbiješ postavljanje kolačića samo u svrhe koje su ti potrebne ili samo određenih partnera. Ograničiti korištenje kolačića i povezanih obrada možeš na mojoj web stranici i na mobilnim aplikacijama.
Nužni kolačići postavljaju se uvijek, ali putem odgovarajućih postavki na svom računalu, pregledniku ili mobilnom uređaju možeš odbiti ili izbrisati nužne kolačiće i nastaviti koristiti Njuškalo. U tom slučaju neke funkcije Njuškala neće ti biti u potpunosti dostupne. Više o kolačićima i detalje o nužnim kolačićima možeš pročitati
ovdje.
Ako odlučiš koristiti Google usluge i dozvoliš korištenje Google Analytics alata na našoj stranici informiraj se na koji način Google upravlja tvojim podacima
ovdje.
DRUŠTVENE MREŽE
Za objavu sadržaja koji te mogu zanimati i komunikaciju na društvenim mrežama koristim poslovne profile i stranice na platformama kompanija: Meta Platforms, Inc.: Facebook i Instagram, Google LLC Youtube, Twitter, TikTok Ltd, Pinterest Inc. Prilikom interakcije na društvenim mrežama prikupljamo i obrađujemo tvoje podatke, ali ih ne pohranjujemo u naše sustave.
Odgovorne osobe za upravljanje računima na društvenim mrežama imaju uvid u poruke i objave, a iznimno ih možemo pohraniti ako nas na to obvezuju zakonski propisi. Ako posjećujete naše stranice na platformama društvenih mreža omogućen nam je uvid u statistike o posjećenosti, općim interesima i demografskim podacima. Ove statistike ne sadrže osobne podatke, a pomažu nam da upravljamo sadržajima koje objavljujemo i učinimo sadržaj što zanimljivijim.
Ako koristiš društvene mreže za interakciju s našim stranicama platforma (Facebook, Instagram, Youtube, Twitter, TikTok, Pinterest) prenosi podatke u SAD i oni kao voditelj obrade definiraju koje podatke, u koju svrhu i na kojoj pravnoj osnovi i u koju svrhu koriste, kao i o kolačićima koje platforme postavljaju i u koju svrhu se koriste. O tome se možeš informirati u njihovim politikama privatnosti:
Facebook
Instagram
Youtube
Twitter
TikTok
Pinterest
KAKO ĆEŠ OSTVARITI SVOJA PRAVA?
Možeš nam uputiti zahtjev za brisanje, ispravak podataka, ograničenje obrade, prijenos podataka i uvid u svoje podatke.
Ako imaš prigovor vezano uz obradu podataka ili svoja prava obrati mi se s povjerenjem, ako ne uspijemo riješiti tvoj prigovor imaš pravo podnijeti pritužbu nadležnoj
Agenciji za zaštitu osobnih podataka.
Zahtjev mogu odbiti ako ne mogu potvrditi tvoj identitet kao vlasnika osobnih podataka ili ako postoje druga zakonska ograničenja. U slučaju da te ne možemo identificirati putem prikupljenih podataka zatražiti ćemo djelomičnu presliku osobnog dokumenta putem kojeg te možemo identificirati.
Ako Njuškalo koristiš u ime druge osobe ili kompanije, nećemo te moći identificirati, pa svoj zahtjev možeš ostvariti isključivo uz odobrenje i zahtjev te osobe ili kompanije.
U okviru Njuškalo naprednih usluga koristimo pružatelje usluga koji mogu biti voditelj obrade i oni definiraju koji podaci i u koju svrhu su im potrebni. O navedenom te informiramo u trenutku kad počneš koristiti takvu uslugu i prije prikupljanja podataka u ime drugog voditelja obrade. Pročitaj sve o zaštiti podataka u njihovim politikama privatnosti prije nego započneš koristiti uslugu. Provjeri na koji način možeš ostvariti svoja prava i obrati se njemu za informaciju, mi nemamo pristup podacima koje obrađuju drugi voditelji obrade.
Ako imaš nejasnoća javi nam je za pomoć pri ostvarenju svojih prava. Ako ne želiš koristiti usluge u koje su uključeni drugi voditelji obrade možeš nastaviti koristiti ostale usluge Njuškala.
PRAVO NA BRISANJE I OGRANIČENJE OBRADE
U svakom trenutku možeš podnijeti zahtjev za brisanjem osobnih podataka koji su prikupljeni u okviru korištenja Njuškalovih usluga ili ograničiti svrhu korištenja svojih podataka djelomično ili u cijelosti.
Ako imaš korisnički račun na Njuškalu zahtjev za zatvaranje računa i brisanje podataka trebaš pokrenuti kroz sučelje Moje Njuškalo. U slučaju da nemaš potvrđenu kupovinu i plaćanje u okviru Njuškalo payprotect usluge upozoriti ćemo te da dovršiš transakcije prije nego pokreneš zatvaranje korisničkog računa i brisanje podataka.
Po zaprimljenom zahtjevu za brisanje, potvrdit ću da sam primio zahtjev i pokrenuti proceduru zatvaranja korisničkog računa i brisanja podataka. Neovlašten pokušaj zatvaranja računa i brisanja podataka možeš zaustaviti u 24 sata, a najkasnije do slijedećeg dana u ponoć od kada si primio obavijest, nakon tog razdoblja ograničit ću obradu tvojih podatka i pokrenuti postupak brisanja.
Ako nemaš korisnički račun na Njuškalu jer si koristio usluge za koje nije potrebna registracija (na primjer izvršio si rezervaciju i uplatu rezervacije smještaja), izvršio si prijavu nedozvoljenog sadržaja na Njuškalu ili se ne možeš prijaviti u sustav, zahtjev za ostvarenje prava možeš nam poslati s e-mail adrese koju si koristio za korištenje usluge na adresu podrska@njuskalo.hr.
KOLIKO ČUVAM PODATKE I OGRANIČENJE OBRADE
Tvoje podatke ću čuvati ovisno o svrsi i sukladno mjerodavnim propisima ili legitimnim interesima koji proizlaze ili su vezani uz korištenje Njuškala i po isteku definiranog roka obrisati.
Na primjer, zapise vezane za financijske transakcije ili račune dužan sam čuvati u skladu sa zakonski definiranim rokom, ostale kategorije podataka čuvati ću do roka koji sam odredio za sprječavanje prijevara, odgovore na prigovore ili druge legitimne svrhe (2 godine), podatke koje si upisao za dostavu 6 mjeseci. Podatke koje sam obavezan prikupiti u skladu sa zakonima čuvam koliko je zakonom propisano, na primjer 6 mjeseci prijave sumnjivog sadržaja na Njuškalu. Ako se rok brisanja produži zbog tehničkih ili drugih opravdanih razloga, obavijestit ću te u pisanom obliku. Nakon brisanja tvojih osobnih podataka naziv korisničkog računa čuvamo anonimizirano i nije moguće ponovo ga koristiti, na taj način nitko se ne može na Njuškalu predstavljati s nazivom korisničkog računa koji si ti koristio.
U svakom trenutku možeš ograničiti korištenje adrese elektroničke pošte za slanje Njuškalo obavijesti i promotivnih poruka.
Svoje podatke i postavke možeš izmijeniti u sučelju Moje Njuškalo ili se jednostavno odjaviti s liste za primanje promotivnih ponuda putem poveznice koja se nalazi u elektroničkoj pošti.
Iznajmljivač prilikom objave svoje smještajne jedinice može ograničiti slanje IBAN-a ugovaratelju smještaja u potvrdi rezervacije, a u svrhu dodatnog plaćanja smještaja.
PRAVO NA PRENOSIVOST PODATAKA
Kao vlasnik ili vlasnica aktivnog korisničkog računa možeš u svakom trenutku podnijeti zahtjev za prenošenje svojih podataka i sadržaja kod drugog pružatelja usluge.
Svoje podatke možeš preuzeti sâm putem korisničkog sučelja za registrirane korisnike Moje Njuškalo.
Podaci koje možeš preuzeti u digitalnom obliku su:
tvoji kontaktni podaci
tvoji oglasi dostupni koji su ti dostupni kad se prijaviš u svoj Njuškalo korisnički račun
Štitim privatnost svojih korisnika i ne dopuštam preuzimanje sadržaja kojim bi se povrijedila tvoja prava ili prava drugih korisnika.
Zbog tehničkih ograničenja ne mogu ti omogućiti automatiziran prijenos podataka drugom pružatelju usluge.
PRAVO NA INFORMACIJU (PRISTUP PODACIMA)
Ti si vlasnik svojih podataka i imaš pravo na informaciju koje podatke čuvam ili obrađujem te možeš poslati zahtjev za dodatne informacije.
Svoje osnovne podatke možeš vidjeti u sučelju za registrirane korisnike Moje Njuškalo.
Ako želiš više informacija ili nisi registrirani korisnik Njuškala pošalji mi zahtjev pisanim putem na moju adresu ili slanjem elektroničke pošte na adresu
podrska@njuskalo.hr
.
PRAVO NA ISPRAVAK PODATAKA
Važno je da imaš točne podatke, povremeno ih provjeri.
Kako bih ti pomogao mogu provesti provjeru ispravnosti podataka u tehnički i zakonski dopuštenom opsegu, kao što je verifikacija broja telefona, adrese elektroničke pošte i ostalih podataka. Slati ću ti podsjetnike o važnosti korištenja ispravnih podataka, molim te da svoje podatke ispraviš kroz sučelje
Moje Njuškalo
.
Ispravak države na profilu možeš ostvariti slanjem pismenog zahtjeva s adrese elektroničke pošte prijavljene u tvom korisničkom računu na
podrska@njuskalo.hr
ili svojem prodajnom savjetniku.
Ako nemaš korisnički račun ili ti nije omogućena promjena e-maila ili OIB-a kroz Moje Njuškalo, pošalji mi zahtjev pisanim putem na moju adresu ili slanjem elektroničke pošte na adresu podrska@njuskalo.hr.
Naziv korisničkog računa ne možeš promijeniti, zato je važno da slijediš uputu o izboru korisničkog imena i lozinke
.
VEZE S DRUGIM STRANICAMA
Na Njuškalu možeš naći poveznice koje će te odvesti na stranice drugih davatelja usluga na koje se ne odnosi moja Politika privatnosti.
Ako si napustio Njuškalove stranice slijedeći poveznicu, molim te da se upoznaš s njihovim pravilima privatnosti i na koji način štite tvoje osobne podatke.
OBAVIJEST O PROMJENAMA I KONTAKTI
Povremeno mogu izmijeniti ova pravila, a promjene Politike objavit ću uz ovu Politiku privatnosti na Njuškalovoj stranici. U slučaju značajnih promjena obavijestit ću te o promjenama i na neki drugi prikladan način, a prethodne verzije možeš zatražiti putem
obrasca za kontakt
.
Registracijom ili nastavkom korištenja Njuškala nakon promjene Politike potvrdio si da si upoznat s važećim pravilima i da pristaješ na obradu podataka u navedene svrhe.
Upite i primjedbe vezane uz ovu Politiku privatnosti, kao i dodatne informacije oko tvojih osobnih podataka prikupljenih na Njuškalu možeš dostaviti Njuškalovom službeniku za zaštitu osobnih podataka:
pisanim putem na adresu sjedišta Njuškala
putem elektroničke pošte na adresu
zop@njuskalo.hr
Izmjena politike provedena je 9.12.2024. i primjenjuje se od 9.12.2024.
Politika privatnosti
Politika privatnosti
Trebaš pomoć?
Korisnička podrška
Prije nego nam pišeš pozorno pročitaj naše upute i
često postavljana pitanja
.
Radno vrijeme:
Svaki dan od 8:00–20:00
Email:
podrska@njuskalo.hr
Tel:
01 6500 953
Kontaktiraj mailom
Kontaktiraj chatom