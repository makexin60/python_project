Договір Публічної Оферти
Цей Договір публічної оферти (далі – «Оферта») укладено між ТОВАРИСТВОМ З ОБМЕЖЕНОЮ ВІДПОВІДАЛЬНІСТЮ «ПРОБАНКЕР», код ЄДРПОУ 41704968, юридична адреса: Україна, 04116, м. Київ, вул. Старокиївська, буд. 10-Г (далі – Адміністрація) та Вами, тобто особою, яка користується послугами та функціоналом Сайту https://hotline.finance/ (далі – Сайт) та/або мобільним додатком «Hotline Finance» (надалі – «Мобільний додаток») (далі - Користувач). Ця Оферта визначає правила використання Сайту та Мобільного додатку, а також регламентує основні аспекти надання послуг пошуку, підбору, розрахунку, порівняння, оформлення та продажу Послуг страхування, що надаються Постачальниками Послуг страхування (Страховиками), засобами технічних можливостей Сайту та/або Мобільного додатку.
Основні Терміни
Послуга страхування
– вид цивільно-правових відносин щодо захисту майнових інтересів фізичних осіб та юридичних осіб у разі настання певних подій (страхових випадків), визначених договором страхування або чинним законодавством України, за рахунок грошових фондів, що формуються шляхом сплати фізичними особами та юридичними особами страхових платежів (страхових внесків, страхових премій) та доходів від розміщення коштів цих фондів. Послуга страхування надається Постачальником Послуги страхування.
Постачальник Послуги страхування
– страхова компанія або інша організація, що належним чином зареєстрована на території України та має діючу ліцензію на надання відповідних Послуг страхування.
Онлайн-сервіс Hotline Finance та/або Онлайн-сервіс
- у розумінні цієї Оферти Сайт та Мобільний додаток разом.
Прийняття (Акцепт) Оферти
– повна і беззастережна згода з умовами Оферти та прийняття (акцепт) Оферти Користувачем для можливості використання всіх функцій Сайту та/або Мобільного додатку. Якщо Користувач не приймає умови Оферти в повному обсязі, він зобов'язаний утриматися від використання Послуг, що надаються на Сайті та/або у Мобільному додатку.
Загальні Положення
1.1. Предметом Оферти є суспільні відносини, що виникають у зв’язку з використанням Користувачем функцій Онлайн-сервісу. За допомогою Онлайн-сервісу Користувач може отримати послуги пошуку, підбору, розрахунку, порівняння, оформлення та продажу Послуг страхування, що надаються Постачальниками Послуги страхування.
1.2. Користувач, приймаючи умови (акцептуючи) Оферту, гарантує, що уважно ознайомився з її умовами та умовами спеціальних підрозділів цієї Оферти, повністю їх приймає і розуміє їх суть, а також юридичні наслідки прийняття Оферти, досяг повноліття, є повністю дієздатним, а також має право самостійно виконувати зобов'язання і нести відповідальність у разі їх невиконання.
1.3. Політика приватності, що доступна у мережі Інтернет за посиланням:
https://hotline.finance/ua/info/privacy-policy
, є невід’ємною частиною і спеціальним підрозділом цієї Оферти.
1.4. Інформація про страхового посередника, що доступна у мережі Інтернет за посиланням:
https://hotline.finance/ua/info/insurance-agent
, є невідʼємною частиною і спеціальним підрозділом цієї Оферти.
ПРАВА ТА ОБОВ’ЯЗКИ СТОРІН
2.1. Будь-який Користувач має право зареєструватися в Онлайн-сервісі. Реєстрація не є обов'язковою, проте доступ до деяких розділів Онлайн-сервісу може здійснюватися тільки зареєстрованими Користувачами.
2.2. Користувачам надається право ознайомитися з  інформацією та пропозиціями від Постачальників Послуг страхування на Онлайн-сервісі та використовувати функціонал Онлайн-сервісу; звертатися до Адміністрації з питаннями щодо функціональних можливостей Онлайн-сервісу, з метою вирішення спірних питань та з інших питань, що пов’язані з використанням Користувачами Онлайн-сервісу.
2.3. Адміністрація  має право у будь-який час без попереднього повідомлення здійснювати ремонтні та/або профілактичні роботи, під час яких Онлайн-сервіс може бути тимчасово недоступним для Користувачів. Тимчасова відсутність доступу до сервісів Онлайн-сервісу не є підставою для відшкодування збитків у будь-якій формі.
2.4. Користувач несе відповідальність за достовірність, актуальність і повноту наданої інформації, а також її відповідність законодавству України. Адміністрація не приймає на себе зобов’язань щодо перевірки та зміни інформації, яка вноситься Користувачем при оформленні Послуг страхування.
2.5. Кожен Користувач несе повну відповідальність за розміщену ним інформацію - у відгуках, блогах, коментарях.
2.6. Заборонена реєстрація імені Користувача, яке містить образи, матеріали образливого, аморального характеру, ненормативну лексику, слова «адміністратор», «модератор», probanker, hotline.finance або похідні від цих слів, а також будь-яких інших загальних (не власних імен), які створюють у інших Користувачів асоціативне сприйняття такого імені в якості представника Адміністрації.
2.7. Реєстрація декількох облікових записів Користувача заборонена. Множинні облікові записи Користувачів, зареєстровані однією і тією ж людиною, можуть бути заблоковані Адміністрацією.
2.8. Якщо Користувач замовив Послугу страхування і не сплатив її протягом встановленого терміну, таке замовлення буде автоматично скасовано протягом терміну, встановленого Постачальником Послуг страхування.
2.9. Користувачам забороняється завантажувати, публікувати і передавати іншим способом наступний контент: незаконний; образливий щодо інших Користувачів і третіх осіб; вульгарний, непристойний, порнографічного характеру; що містить сцени насильства, жорстокості; порушує права третіх осіб; рекламного характеру; має шахрайський характер; пропагує расову, релігійну, етнічну ненависть або ворожнечу; комерційні пропозиції, агітаційні матеріали; будь-яку іншу інформацію, що порушує права і свободи людини і громадянина.
2.10. Користувачі не мають права використовувати Онлайн-сервіс в особистих цілях, спрямованих на отримання комерційної вигоди.
2.11. Користувачам забороняється будь-яким чином впливати на функціонування Онлайн-сервісу, зокрема, намагатися отримати несанкціонований доступ до Онлайн-сервісу або інформації, використовувати віруси, шкідливі програми, DDoS атаки, тощо.
ОПЛАТА ПОСЛУГИ СТРАХУВАННЯ
3.1. Оплата за Послуги страхування, що надають Постачальники Послуг страхування, здійснюється безготівковим платежем в Онлайн-сервісі через платіжні сервіси третіх сторін. Умови та комісії за користування платіжними сервісами таких третіх сторін є поза контролем Адміністрації та надаються Користувачу перед здійсненням платежу.
3.2. Користувач несе повну, одноосібну відповідальність за всі комісійні та інші витрати, передбачені банком або платіжним сервісом, які можуть бути додані до вартості оплачуваного продукту. Користувач дає згоду на обробку своїх персональних платіжних даних. Під персональними платіжними даними розуміються: номер, дата та час створення замовлення, спосіб та час оплати, id транзакції.
3.4. Платіжна інформація банківської карти, що вказується Користувачем, вводиться на захищеній сторінці інтернет еквайрингу та недоступна Адміністрації.
ОБМЕЖЕННЯ ВІДПОВІДАЛЬНОСТІ
4.1. Адміністрація не є Постачальником Послуги страхування і не виступає у якості співпостачальника разом з Постачальником Послуги страхування та не бере участі в спорах між Користувачем та Постачальником Послуги страхування.
4.2. Адміністрація не несе відповідальність щодо строків повернення коштів від Страховика при: анулюванні договору страхування, страховому випадку тощо. Термін розірвання/переоформлення договорів страхування, розгляд страхових випадків і суми повернення коштів залежать лише від Страховика.
4.3. Адміністрація має право, в будь-який час, на свій особистий розсуд, змінювати або редагувати умови цієї Оферти без попередження про це Користувача. Нова редакція Оферти набирає чинності з моменту публікації в Онлайн-сервісі. Подальше використання Онлайн-сервісу означає, що Користувач автоматично прийняв змінені умови Оферти.
СТРОК ДІЇ ОФЕРТИ
5.1. Оферта набирає чинності з моменту її заключення (акцепту) і діє до моменту завершення користування послугами Онлайн-сервісу.
Sub-section Policy: 
Sub-policy 0
https://hotline.finance/ua/info/privacy-policy:
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌
‌