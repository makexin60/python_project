You need to enable JavaScript to run this app.
Download the app
To access this feature, download the Makromusic application to your phone.
Sign in
Register
Download
For Artist
Mood Playlist
Support
Türkçe
Start Immediately
By connecting to the app, you agree to our
Terms
and
Privacy Policy.
You can review
Spotify Usage
to learn how we process Spotify data.
Connect with Spotify
Use in App
makromusic Topluluk Kuralları ve Kullanım Koşulları
Bu sözleşme, 30 Mayıs 2020 tarihli makromusic
Gizlilik Sözleşmesine
, makromusic
Topluluk Kurallarına
ve makromusic
Kullanım Koşullarına
ek olarak hazırlanmıştır. Bu iki sözleşme arasında doğabilecek herhangi bir ikilemde bu sözleşmedeki maddeler geçerli olacaktır.
Topluluk Kuralları
Kısa
Makromusic’ in insanların ilham alabileceği ve kendilerini ifade edebileceği özgün ve güvenli bir yer olarak kalmasını istiyoruz. Bu topluluğu daha da iyi hale getirmemize yardımcı olun. Yalnızca kendi fotoğraf ve videolarınızı yükleyin ve yasalara daima uyun. Makromusic' deki herkese saygı duyun. İnsanlara spam göndermeyin veya çıplaklık barındıran içerikler paylaşmayın.
Uzun
Makromusic; kültürleri, yaş aralıkları ve inançları son derece çeşitli olan zengin topluluğumuzun bir yansımasıdır. Herkes için güvenli ve açık bir ortam yaratacak farklı bakış açıları üzerine ayrıntılı olarak düşündük.
Bu mükemmel topluluğu daha da iyi hale getirmemize ve korumamıza yardımcı olabilmeniz için Topluluk Kuralları'nı oluşturduk. Makromusic’ i kullanmanız, bu kuralları ve Kullanım Koşullarımızı kabul ettiğiniz anlamına gelir. Bu kurallara bağlılık duyuyoruz ve sizin de aynı şekilde hissettiğinizi umuyoruz. Bu kuralların dışına çıkarsanız içeriğiniz silinebilir, hesabınız kapatılabilir veya başka kısıtlamalarla karşılaşabilirsiniz.
Bazı durumlarda, normalde Topluluk Kurallarımıza aykırı olabilecek ancak haber değeri taşıyan ve kamu yararı gözetilerek paylaşılan içeriklere kamusal farkındalık oluşturma amacıyla izin veriyoruz. Bunu, sadece içeriğin kamu yararı açısından değerini zarar riski ile kıyasladıktan sonra yapıyoruz ve bu kararları verirken insan haklarına yönelik uluslararası standartlara başvuruyoruz.
Yalnızca kendi çektiğiniz veya paylaşma hakkına sahip olduğunuz fotoğrafları ve videoları paylaşın.
Her zaman olduğu gibi, makromusic’de paylaştığınız içeriklerin sahibi sizsiniz. Daima özgün içerikler paylaşın. Paylaşma hakkına sahip olmadığınız, internetten kopyaladığınız veya topladığınız hiçbir şeyi paylaşmayın.
Geniş bir hedef kitle için uygun olacak fotoğraf ve videolar paylaşın.
İnsanların zaman zaman çıplaklık içeren sanat veya yaratıcılık eseri görseller paylaşmak isteyebileceğini biliyoruz, ancak çok sayıda sebepten ötürü makromusic’de çıplaklığa izin vermiyoruz. Cinsel ilişkinin, cinsel organların veya tamamı açıkta bulunan kalçaların göründüğü fotoğraflar, videolar ve bazı dijital olarak oluşturulmuş içerikler bunlardan bazılarıdır. Kadınların meme uçlarının göründüğü bazı fotoğraflar da bu kapsama dahil olmakla birlikte, çocuğunu emziren kadınların olduğu fotoğraflara izin veriyoruz. Resimler ve heykellerdeki çıplaklıkta da herhangi bir sakınca görmüyoruz.
İnsanlar, çocuklarının fotoğraflarını ve videolarını paylaşmayı seviyor. Güvenlik nedeniyle çıplaklık veya kısmen çıplaklık içeren çocuk görüntülerini kaldırabiliriz. Bu içerikler iyi niyetli olarak paylaşılmış olsa da, başka kişiler tarafından beklenmedik şekillerde kullanılabilir.
Anlamlı ve özgün etkileşimlerin gelişmesini sağlayın.
Yapay olarak beğenme, takipçi veya paylaşım toplamayarak, aynı yorumu veya içeriği tekrar tekrar paylaşmayarak ve insanlarla rızaları dışında ticari amaçlarla iletişime geçmeyerek,
spam içermeyen
bir topluluk olarak kalmamıza yardımcı olun. Beğenme, takipçi, yorum veya diğer etkileşimler karşılığında para veya para çekilişleri teklif etmeyin.
Sahte veya yanıltıcı kullanıcı değerlendirmelerinin veya puanlarının
teklif, teşvik veya ticaretiyle uğraşan, tanıtımını yapan, bunları teşvik eden, kolaylaştıran veya kabul eden içerikler paylaşmayın.
Makromusic’ de gerçek adınızı kullanmanıza gerek yoktur ancak makromusic kullanıcılarının bize gerçek ve güncel bilgilerini sunması gerekmektedir. Başkalarını
taklit etmeyin
ve kurallarımızı ihlal etme veya başkalarını yanıltma amacıyla hesap oluşturmayın.
Yasalara uyun.
makromusic;
terörün, organize suçların veya nefret gruplarının
desteklenebileceği veya övülebileceği bir yer değildir.
Cinsel hizmetler
sunmaya, özel şahıslar arasında ateşli silahların, alkol ve tütün ürünlerinin alım satımına ve yasadışı veya reçeteli uyuşturucuların (bölgenizde yasal olsa bile) alım satımına da izin verilmez. makromusic, özel şahıslar arasında canlı hayvan satışını da yasaklar ancak fiziksel mağazalar canlı hayvan satışı yapabilir. Hiç kimse soyu tükenme tehlikesiyle karşı karşıya olan hayvanları ya da parçalarını kanunsuz biçimde avlama veya satma eylemlerini koordine edemez.
Yasal düzenlemelere tabi olan
diğer ürünleri satmayı veya almayı teklif ederken daima yasalara uyun. Çevrimiçi şans oyunlarının, gerçek parayla oynanan yetenek oyunlarının veya piyangoların tanıtımını yapan hesaplar, ürünlerimizden herhangi birini kullanmadan önce yazılı iznimizi almalıdır.
Reşit olmayanların yer aldığı cinsel içeriklerin
paylaşılması ve başkalarının
mahrem görüntülerini
paylaşma tehdidi konularında sıfır tolerans ilkesiyle hareket ediyoruz.
makromusic topluluğunun diğer üyelerine saygı duyun.
Topluluğumuzun olumlu ve çeşitlilik açısından zengin olmasını istiyoruz.
İnandırıcı tehditler
veya
nefret söylemi
barındıran içerikleri,
aşağılama veya küçük düşürme
amacıyla özel bireyleri hedef alan içerikleri, birine şantaj yapma veya taciz etme amaçlı kişisel bilgileri ve tekrar tekrar gönderilen istenmeyen mesajları kaldırıyoruz. Mesleği veya yapmayı tercih ettiği aktiviteler nedeniyle haberlere konu olan veya kamuda büyük bir hedef kitlesi bulunan kişiler hakkında genellikle daha fazla konuşulmasına izin veriyoruz.
Irklarından, etnik kökenlerinden, milli kökenlerinden, cinsiyetlerinden, cinsel kimliklerinden, cinsel yönelimlerinden, dinlerinden, engellilik hallerinden veya hastalıklarından dolayı insanlara şiddet veya saldırının teşvik edilmesine asla müsamaha göstermeyiz. Nefret söylemlerinin, karşı çıkmak veya farkındalık yaratmak üzere paylaşılmasına izin verebiliriz. Bu durumlarda niyetinizi açıkça ifade etmenizi rica ediyoruz.
Kamusal ve kişisel güvenliğe yönelik
ciddi tehditlere
izin vermiyoruz. Doğrudan fiziksel zarar vermeye yönelik tehditler ve hırsızlık, vandallık ve maddi zarar vermeye yönelik diğer tehditler bunlardan bazılarıdır. Tehdit şikayetlerini dikkatle inceliyoruz ve bir tehdidin inandırıcı olup olmadığını belirlerken birçok şeyi göz önünde bulunduruyoruz.
•
Kendine zarar vermeyi yüceltilecek bir şeymiş gibi göstermeyerek destekleyici ortamımızı koruyun.
Makromusic topluluğunun üyeleri birbirine değer verir.
İnsanları
kendilerine zarar vermeyi
benimsemeye teşvik etmek veya zorlamak bu destekleyici ortama aykırıdır. Bu tür içerikler şikayet edildiğinde, bu hesapları kaldırırız veya kapatırız. Geçmişte kendine zarar vererek hayatını kaybetmiş ya da hayatta kalmış kişileri saldırı veya mizah amaçlı olarak hedef alan içerikleri de kaldırabiliriz.
•
Haber değeri olan olayları paylaşırken düşünceli olun.
Birçok insanın makromusic’ i önemli ve haber değeri taşıyan olayları paylaşmak için kullandığının farkındayız. Bunlardan bazıları, şiddet barındıran görseller içerebilmektedir. Makromusic’ i çok farklı yaş gruplarından çok fazla insan kullandığından, makromusic’in herkese uygun bir yer olarak kalması için
yoğun şiddet içeren
videoları kaldırabiliriz.
İnsanların bu tür içerikleri genellikle olayları kınamak, farkındalık yaratmak veya başkalarını bilinçlendirmek için paylaştığının farkındayız. İçeriği bu amaçlarla paylaşıyorsanız, fotoğrafınıza görsellerin şiddet barındırdığına dair bir açıklama eklemenizi tavsiye ederiz.
Şiddet içeren görsellerin sadistik amaçla
veya şiddeti yüceltmek için paylaşılmasına asla izin vermeyiz.
Topluluğun güçlü kalmasına yardımcı olun:
•             Her birimiz, makromusic topluluğunun önemli bir parçasıyız. Kurallarımıza aykırı olabileceğini düşündüğünüz bir şey görürseniz, lütfen
uygulamadaki şikayet etme seçeneğini
kullanarak bize yardımcı olun. Dünya çapında bu şikayetleri inceleyen ve kurallarımıza aykırı içerikleri olabildiğince hızlı şekilde kaldıran bir ekibimiz mevcut. Sizin veya bir tanıdığınızın makromusic hesabı olmasa da
şikayette bulunabilirsiniz
. Bir şikayette bulunurken, içeriği hızlı bir biçimde bulabilmemiz ve inceleyebilmemiz için içerikle ilgili bağlantılar, kullanıcı adları ve açıklamalar gibi olabildiğince fazla bilgi sağlamaya çalışın. İçerisindeki görüntüler veya açıklamalar kurallarımızı ihlal ediyorsa, gönderileri tamamen kaldırabiliriz.
•             Beğenmediğiniz, ancak Topluluk Standartları'nı ihlal etmeyen içeriklerle karşılaşabilirsiniz. Böyle bir durumda, gönderiyi paylaşan kişiyi
takip etmeyi bırakabilir
veya
engelleyebilirsiniz
. Gönderilerinizin birinde hoşunuza gitmeyen bir yorum varsa,
o yorumu silebilirsiniz
.
•             Anlaşmazlıkların ve yanlış anlaşılmaların birçoğu, topluluğun üyeleri arasında doğrudan çözülebilmektedir. Bir fotoğrafınız veya videonuz bir başkası tarafından paylaşılırsa, paylaşıma yorum yaparak kişiden içeriği kaldırmasını isteyebilirsiniz. Bu işe yaramazsa,
bir telif hakkı şikayeti gönderebilirsiniz
. Birinin ticari marka hakkınızı ihlal ettiğini düşünüyorsanız,
bir ticari marka şikayeti gönderebilirsiniz
. Ekran görüntüleri paylaşarak ve duruma dikkat çekerek kişiyi hedef almayın. Bu tür davranışlar taciz olarak değerlendirilebilir.
•             Ciddi bir fiziksel zarar olasılığı veya kamu güvenliğine yönelik bir tehdit olduğuna inandığımız durumlarda kolluk kuvvetleriyle birlikte çalışabiliriz.
Verilerin Muhafazası ve Ulaşılabilirliği
Farklı türde bilgileri farklı zaman aralıkları boyunca tutmaktayız. Makromusic’ deki gerçek zamanlı içeriklerin hacmi düşünüldüğünde, bazı bilgiler yalnızca kısa bir süre için saklanabilmektedir. Yasal olarak geçerli bir koruma talebi almadıkça kolluk kuvvetlerine temin etmek amacıyla veri tutmamaktayız.
Acil Talepler
Bir çocuğa zarar gelmesi olasılığı veya herhangi bir kişinin ölüm riski ya da ciddi fiziksel yaralanması ile ilgili ve gecikme olmaksızın bilgilerin açıklanmasını gerektiren bir durumda, kolluk kuvvetleri yetkilileri
info@makromusic.com
’ a mail atarak talep gönderebilir.
Önemli not: Bu e-posta adresine emniyet teşkilatı yetkilisi olmayan kişilerin gönderdiği mesajları yanıtlamayacağız. Acil bir durumla karşılaşan kullanıcılar derhal ve doğrudan yerel kolluk kuvvetlerine başvurmalıdır.
Makromusic’de paylaşılan özel bilgileri şikayet etme
Birisi özel bilgilerinizi
Makromusic
’de paylaştıysa, bu bilgileri kaldırması için doğrudan kendisiyle iletişime geçmenizi tavsiye ederiz. Alternatif olarak, birisi sizden özel bilgilerini kaldırmanızı isterse, söz konusu kişinin gizliliğine saygı göstermenizi ve hesabınız makromusic’e şikayet edilmeden önce ilgili içeriği kaldırmanızı rica ederiz.
Veri İlkesi
I. Ne tür bilgiler topluyoruz?
makromusic Ürünleri'ni size sunmak için sizin hakkınızdaki verileri işlememiz gerekmektedir.
Başkalarının ve sizin yaptığınız şeyler ve sağladığınız bilgiler.
•
Sağladığınız bilgiler ve içerikler.
Bir hesap açmanız, içerik oluşturmanız veya paylaşmanız ve başkalarıyla mesajlaşmanız ya da iletişim kurmanız dahil olmak üzere, Ürünlerimizi kullanmanız sırasında sağladığınız içerikleri, mesajları ve diğer bilgileri toplamaktayız. Bir fotoğrafın çekildiği konum veya bir dosyanın oluşturulduğu tarih gibi, sağladığınız içerikteki veya içerik hakkındaki bilgiler (meta veriler gibi) buna dahil olabilir. Ayrıca sunduğumuz özellikler aracılığıyla gördüğünüz şeyler de buna dahil olabilir. Sistemlerimiz, siz ve başkaları tarafından sağlanan içerik ve mesajları otomatik olarak işleyerek söz konusu içerik ve mesajların bağlamını ve neler içerdiğin uygulama içi kullanımı iyileştirmek ve kullanıcıları korumak gibi amaçlarla analiz eder.
•
Ağlar ve bağlantılar.
En çok iletişim kurduğunuz kişiler veya üyesi olduğunuz gruplar gibi, iletişime geçtiğiniz kişiler,
Sayfalar
, hesaplar,
konu etiketleri
veya üyesi olduğunuz gruplar hakkında ve bu kişi ya da gruplarla Ürünlerimiz aracılığıyla nasıl etkileşimde bulunduğunuz hakkında bilgi toplamaktayız.
•
Kullanımınız.
Görüntülediğiniz veya etkileşim kurduğunuz içerik türleri; kullandığınız özellikler; gerçekleştirdiğiniz eylemler; etkileşimde bulunduğunuz kişi veya hesaplar ile hareketlerinizin zamanı, sıklığı ve süresi gibi Ürünlerimizi nasıl kullandığınıza ilişkin verileri toplamaktayız. Örneğin, Ürünlerimizi kullanmakta olduğunuzu ve en son ne zaman kullandığınızı ve Ürünlerimizde hangi gönderi, video ve diğer içerikleri görüntülediğinizi kaydetmekteyiz.
•
Başkalarının yaptığı şeyler ve sizin hakkınızda verdiği bilgiler.
Ürünlerimizi kullanırken başkalarının sağladığı içerikleri, mesajları ve bilgileri de toplamakta ve analiz etmekteyiz. Bu kapsamda topladığımız veriler; başkalarının size ait bir fotoğrafı paylaşması, sizin fotoğrafınıza yorum yapması, size mesaj göndermesini kapsamaktadır.
II. Bu bilgileri nasıl kullanırız?
Yaptığınız seçimler doğrultusunda topladığımız bilgileri aşağıda açıklandığı şekilde, hem de makromusic Ürünleri'ni  ilgili hizmetleri sunmak ve desteklemek amacıyla kullanmaktayız. Nasıl kullanıyoruz?
Ürünlerimizin sunulması, kişiselleştirilmesi ve iyileştirilmesi.
Topladığımız bilgileri, Ürünlerimizi size sunmak için kullanıyoruz. Özellikleri ve içerikleri kişiselleştirmek ve hem Ürünlerimizde hem de diğer yerlerde size önerilerde bulunmak da (katılmak isteyebileceğiniz gruplar veya
etkinlikler
ile takip etmek isteyebileceğiniz konular gibi) bu amacımıza dahildir. Tamamen size özel ve kişiselleştirilmiş Ürünler oluşturmak amacıyla sizden ve başkalarından topladığımız ve öğrendiğimiz veriler; Ürünlerimizi kullanma ve Ürünlerimizde etkileşim kurma biçiminiz; Ürünlerimizde ve başka yerlerde bağlı olduğunuz ve ilgi duyduğunuz kişiler, yerler veya diğer şeyler doğrultusunda bağlantılarınız, tercihleriniz, ilgi alanlarınız ve hareketlerinize ilişkin bilgileri kullanıyoruz. makromusic Ürünleri'ndeki özellikler, içerikler ve tavsiyeler dahil olmak üzere makromusic deneyiminizi kişiselleştirmek için sizinle ilgili bilgileri nasıl kullandığımız hakkında daha fazla bilgi edinin. İsterseniz göreceğiniz
reklamları
nasıl belirlediğimiz hakkında da daha fazla bilgi alabilirsiniz.
Ölçüm, analiz ve diğer kurumsal hizmetleri sağlamak.
Topladığımız bilgileri (ziyaret ettiğiniz internet siteleri ve gördüğünüz reklamlar gibi Ürünlerimiz dışındaki hareketleriniz dahil) reklam verenlere ve diğer ortaklarımıza reklam ve hizmetlerinin etkililiğini ve dağılımını ölçme, hizmetlerini hangi tür insanların kullandığını öğrenme ve insanların internet siteleri, uygulamaları ve hizmetleriyle nasıl etkileşim kurduğunu anlama konularında yardımcı olmak için kullanmaktayız.
Emniyeti, bütünlüğü ve güvenliği desteklemek.
Topladığımız bilgileri; hesapları ve hareketleri doğrulamak, zararlı davranışlarla mücadele etmek, spam ve diğer kötü faaliyetleri tespit edip önlemek, Ürünlerimizin bütünlüğünü korumak ve makromusic Ürünleri'nde ve başka yerlerde emniyeti ve güvenliği desteklemek için kullanmaktayız. Örneğin, elde ettiğimiz bilgileri; şüpheli hareketleri araştırmak, koşul ya da ilke ihlallerini incelemek veya
birisi yardıma ihtiyaç duyduğunda bunu tespit etmek
için kullanmaktayız.
Sizinle iletişime geçmek.
Topladığımız bilgileri size pazarlama mesajları göndermek, sizinle Ürünlerimiz hakkında iletişime geçmek ve ilkelerimizi ve koşullarımızı size bildirmek için kullanmaktayız. Bizimle iletişime geçtiğinizde size yanıt vermek için de bilgilerinizi kullanmaktayız.
Ürünlerimizdeki aktif durumunuz veya varlığınız hakkında bilgiler.
Ağlarınızdaki kişiler; an itibariyle makromusic’de aktif olup olmadığınız veya Ürünlerimizi en son ne zaman kullandığınıza ilişkin bilgiler de dahil olmak üzere, Ürünlerimizde aktif olup olmadığınız hakkında bilgi veren sinyaller görebilir.
Hakkımdaki bilgileri nasıl yönetebilir veya silebilirim?
Size verilerinize erişme, verilerinizi düzeltme, taşıma ve silme olanağı tanıyoruz. Hizmetlerimizi ve makromusic Ürünleri'ni kullanımınıza sunmamız için gerekli olduğu süre boyunca ya da hesabınız silinene kadar (hangisi önce gerçekleşirse) verileri saklıyoruz. Verinin niteliği, toplanma ve işlenme nedeni, ilgili yasal veya idari saklama gereklilikleri gibi unsurlar göz önünde bulundurularak her veri için duruma özel bir karar verilir. Hesabınızın doğrulanması için bir devlet kurumu tarafından verilmiş kimliğinizin kopyasını gönderirseniz, aksi belirtilmediği takdirde bu kopyayı inceledikten 30 gün sonra sileriz. Hesabınızı sildiğinizde, fotoğraflarınız ve durum güncellemeleriniz gibi paylaşmış olduğunuz
içerikleri sileriz
. Bu bilgileri daha sonra geri alamazsınız. Başkalarının sizin hakkınızda paylaştığı bilgiler hesabınızın bir parçası değildir ve dolayısıyla silinmez.
Yasal talepleri nasıl yerine getirir veya zararı nasıl önleriz?
Aşağıdaki durumlarda bilgilerinize erişim sağlayabilir, bilgilerinizi muhafaza edebilir ve kolluk kuvvetleri veya diğer kamu kurumları ile paylaşabiliriz:
•             Yasaların bunu yapmamızı gerektirdiğine iyi niyet çerçevesinde inanmamız durumunda, yasal bir talebi (arama izni, mahkeme emri veya mahkeme celbi gibi) yerine getirmek için. Yetki bölgesindeki yasalar uyarınca talebin yerine getirilmesinin gerekli olduğunu, söz konusu gerekliliğin bu yetki bölgesinin kapsamı dahilindeki kullanıcılar için geçerli olduğunu ve uluslararası kabul edilmiş standartlarla tutarlı olduğunu iyi niyet çerçevesinde düşündüğümüz durumlarda, Amerika Birleşik Devletleri dışındaki mahkemelerden gelen yasal talepler de buna dahil olabilir.
•             Dolandırıcılıkların, Ürünlerin yetkisiz kullanımının, koşul ya da ilkelerimize yönelik ihlallerin veya diğer zararlı ya da yasadışı faaliyetlerin tespit edilmesi, önlenmesi ve müdahale edilmesi; soruşturmalar ya da düzenleyici kurumların incelemeleri kapsamında kendimizi (haklarımız, varlıklarımız veya Ürünlerimiz dahil), sizi veya diğerlerini koruyabilmemiz; veya ölüm ya da fiziksel yaralanma gibi durumların önlenmesi amacıyla iyi niyet çerçevesinde gerekli olduğunu düşündüğümüz durumlarda. Örneğin, Ürünlerimizde ve başka yerlerde dolandırıcılığı, istismarı ve diğer zararlı davranışları önlemek için, hesabınızın güvenilirliği hakkındaki bilgileri gerekli olduğu durumlarda üçüncü taraf ortaklarımıza verebilir ve onlardan bu bilgileri alabiliriz.
Sizinle ilgili aldığımız bilgilerin yasal bir talep ya da yükümlülük, resmi bir soruşturma veya koşullarımızın ya da ilkelerimizin olası ihlalleriyle ilgili soruşturmalara konu olması halinde ya da zararın önlenmesi amacıyla söz konusu bilgilere uzun bir süre boyunca erişilebilir ve bu bilgiler muhafaza edilebilir. Kötüye kullanımın veya koşullarımızın diğer ihlallerinin tekrarlanmasını önlemek için koşullarımızın ihlal edilmesi sebebiyle kapanan hesaplardaki bilgileri en az bir yıl boyunca saklamaktayız.
Dünya genelindeki hizmetlerimiz çerçevesinde verileri nasıl kullanır ve aktarırız?
Bilgileri hem makromusic içerisinde dahili olarak hem de ortaklarımızla ve dünyanın dört bir yanında bağlantı kurup paylaşım yaptığınız kişi ve kuruluşlarla harici olarak, bu ilke doğrultusunda küresel çapta paylaşırız. Bilgileriniz örneğin, bu ilkede açıklanan amaçlarla, ikamet etmediğiniz diğer ülkelere aktarılabilir veya iletilebilir, buralarda saklanabilir ve işlenebilir. Bu veri aktarımları; makromusic Koşullarında belirtilen hizmetlerin sunulması, faaliyetlerin dünya çapında sürdürülmesi ve Ürünlerimizin size sunulması için gereklidir.
Bu ilkedeki değişiklikler hakkında sizi nasıl bilgilendireceğiz?
Bu ilkede değişiklik yapmadan önce size bildireceğiz ve Ürünlerimizi kullanmaya devam etmeden önce revize edilen ilkeyi gözden geçirme fırsatı sunacağız.
Sorularınız için makromusic ile iletişime geçme:
Makromusic ile iletişime info@makromusic.com ‘a mail atarak,web sitemizden ilgili kısımdan, instagram ve twitter adreslerimizden direkt mesaj yoluyla ulaşabilirsiniz.
---
Kullanım Koşulları
Makromusic’e Hoş Geldiniz!
Makromusic kullanımınızın tabi olduğu bu Kullanım Koşulları, Makromusic Hizmeti hakkında aşağıda belirtilen bilgileri sağlamaktadır. Bir Makromusic hesabı oluşturduğunuzda veya Makromusic’i kullandığınızda bu koşulları kabul etmiş sayılırsınız.
Makromusic Hizmeti, size Makromusic, Inc. tarafından sunulan
Makromusic
Ürünlerinden
biridir. Bu Kullanım Koşulları, sizinle Makromusic, Inc. arasında bir sözleşme teşkil eder.
Makromusic
Hizmeti
Size Makromusic Hizmetini sunmayı kabul ediyoruz. Makromusic Hizmetine, Makromusic ‘ın misyonunu ileri taşımak için sağladığımız tüm Makromusic ürün, özellik, uygulama, hizmet, teknoloji ve yazılımları dahildir: Sizi sevdiğiniz insanlara ve şeylerle yakınlaştırmak. Hizmet, aşağıdaki unsurlardan oluşmaktadır (Hizmet):
•
Yaratmak, bağlantı kurmak, iletişim kurmak, keşfetmek ve paylaşmak için kişiselleştirilmiş fırsatlar sunmak.
Her insan birbirinden farklıdır. Önemsediğiniz ortak deneyimler üzerinden ilişkilerinizi güçlendirmek istiyoruz. Bu nedenle, başkalarının ve sizin kimlere ve nelere önem verdiğinizi anlamaya çalışan sistemler geliştiriyoruz ve bu bilgileri, önemseyeceğiniz deneyimlere katılıp bu deneyimlerde içerik oluşturmanıza, bulmanıza ve paylaşmanıza yardımcı olmak için kullanıyoruz. Makromusic’de ve başka yerlerde yaptığınız ve başkalarının yaptığı şeyler doğrultusunda ilgilenebileceğiniz içerik, özellik, teklif ve hesapları göstermek ve Makromusic 'i deneyimlemeniz için size çeşitli yollar sunmak bunun bir parçasıdır.
•
Pozitif, kapsayıcı ve güvenli bir ortam.
Topluluk üyelerimizin yardıma ihtiyaç duyduğunu düşündüğümüz zamanlar da dahil olmak üzere olumlu ve herkesin keyif alabileceği deneyimler yaşamasına yardımcı olan araçlar geliştirip kullanıyor ve kaynaklar sunuyoruz. Buna ek olarak, hem istismarla, hem Koşul ve ilkelerimizin ihlaliyle hem de zararlı ve aldatıcı davranışlarla mücadele etmek için çaba gösteren ekip ve sistemlerimiz bulunuyor. Platformumuzu güvende tutmak amacıyla, sizin bilgileriniz dahil olmak üzere elimizdeki tüm bilgileri kullanıyoruz. Buna ek olarak, kötüye kullanım veya zararlı içerikler hakkında bilgileri diğer makromusic Şirketleri veya kolluk kuvvetleri ile paylaşabiliriz.
•
Büyüyen topluluğumuza hizmet sunmaya devam etmemize yardımcı olan teknolojileri geliştirmek ve kullanmak.
Büyüyen topluluğumuz için bilgileri düzenlemek ve analiz etmek, Hizmetimizde önemli bir rol oynar. Hizmetimizin önemli bir parçası, son derece geniş bir küresel topluluk için Hizmetimizi devasa bir ölçekte kişiselleştirmemize, korumamıza ve geliştirmemize yardımcı olan modern teknolojiler oluşturmak ve kullanmaktır. Sanal zeka ve makine öğrenimi gibi teknolojiler, bize Hizmetimizin genelinde karmaşık işlemler uygulayabilme imkanı verir. Otomatikleştirilmiş teknolojiler de Hizmetimizin işlevselliğini ve bütünlüğünü korumamıza yardımcı olur.
•
Önemsediğiniz marka, ürün ve hizmetlerle bağlantı kurmanızı sağlamak.
makromusic’den, diğer makromusic Şirketi Ürünlerinden ve üçüncü taraf ortaklardan aldığımız verileri, size anlamlı bulacağınızı düşündüğümüz reklamlar, teklifler ve diğer sponsorlu içerikleri göstermek için kullanıyoruz. Ayrıca bu içerikleri, makromusic’deki diğer tüm deneyimleriniz kadar ilgili bulmanız için çaba gösteriyoruz.
•
Araştırma ve yenilikler.
Topladığımız bilgileri, Hizmetimiz üzerinde çalışmalar gerçekleştirmek ve hem Hizmetimizi iyileştirecek hem de topluluğumuzun refahına katkıda bulunacak araştırmalarda başkalarıyla işbirliği yapmak için kullanıyoruz.
Veri İlkesi
Hizmetimizi sağlamak için bilgilerinizi toplamamız ve kullanmamız gerekmektedir.
Veri İlkesi
, bilgileri nasıl topladığımızı, kullandığımızı ve makromusic genelinde nasıl paylaştığımızı açıklamaktadır. Makromusic’ i kullanmak için Veri İlkesini kabul etmeniz gerekir.
Verdiğiniz Taahhütler
Bizim Hizmeti sağlama yönündeki taahhüdümüze karşılık olarak sizin de bize aşağıdaki taahhütleri vermeniz gerekmektedir.
makromusic'i Kullanabilecek Kişiler.
Hizmetimizin isteyen herkesin katılabildiği, olabildiğince açık bir ortam olmasını, ancak bir yandan da emniyetli, güvenli ve yasalara uygun kalmasını istiyoruz. Bu nedenle, makromusic topluluğuna katılmadan önce birkaç kısıtlamayı kabul etmeniz gerekiyor.
•             En az 18 yaşında veya ülkenizde makromusic'i kullanmak için gereken asgari yasal yaşta olmanız gerekir.
•             Yürürlükteki yasalar gereği Hizmetimizin herhangi bir parçasını almanızın veya geçerli bir engelli taraf listesinde yer alıyorsanız ödemeyle ilişkili Hizmetlerle etkileşimde bulunmanızın yasaklanmamış olması gerekir.
•             Hesabınızın daha önce yasaları veya herhangi bir ilkemizi ihlal etmeniz nedeniyle kapatılmamış olması gerekir.
•             Herhangi bir cinsel suçtan hüküm giymemiş olmamanız gerekir.
Makromusic’i Kullanarak Yapamayacağınız Eylemler.
Büyük bir topluluğa güvenli ve açık bir Hizmet sunabilmemiz için herkesin üzerine düşeni yapması gerekmektedir.
•
Başkasının kimliğine bürünemez ve doğru olmayan bilgiler veremezsiniz.
makromusic'de kimliğinizi açıklamanız gerekmez, ancak bize doğru ve güncel bilgiler (kayıt bilgileri dahil) vermeniz gerekir. Ayrıca başka birisinin kimliğine bürünemez ve açık iznine sahip olmadığınız birisi için hesap oluşturamazsınız.
•
Yasalara aykırı, yanıltıcı veya dolandırıcılık amaçlı herhangi bir şey yapamaz, yasadışı veya yetkisiz amaçlarla herhangi bir eylem gerçekleştiremezsiniz.
•
Hizmetin arzulanan çalışma biçimine müdahale edecek veya olumsuz etkide bulunacak herhangi bir şey yapamazsınız.
•
İzinsiz yollarla hesap oluşturma, bilgilere erişme veya bilgi toplama girişiminde bulunamazsınız.
Açık iznimiz olmadan otomatik olarak hesaplar oluşturmak veya bilgi toplamak da buna dahildir.
•
Hesabınızın herhangi bir parçasını (kullanıcı adınız dahil) satın almaya, satmaya veya devretmeye çalışamaz; ayrıca başka kullanıcıların giriş bilgilerini veya simgelerini isteyemez, toplayamaz veya kullanamazsınız.
•
Fikri mülkiyet hakları dahil olmak üzere, özel veya gizli bilgileri paylaşamaz ya da bir başkasının haklarını ihlal edecek herhangi bir şey yapamazsınız.
Fikri mülkiyet haklarınızı ihlal ettiğini düşündüğünüz içerikleri şikayet etme ve diğer konular hakkında
info@makromusic.com’a
mail atarak daha fazla bilgi alın.
•
Önceden yazılı iznimiz olmadan kullanıcı adınızda bir domain adı veya internet adresi (URL) kullanamazsınız.
Bize Verdiğiniz İzinler.
Aramızdaki sözleşme kapsamında, bize Hizmeti sağlamak için ihtiyaç duyduğumuz izinleri vermektesiniz.
•
İçerikleriniz üzerinde hak iddia etmemekteyiz, ancak bize içerikleri kullanmamız için bir lisans vermektesiniz.
İçerikleriniz üzerindeki haklarınız hakkında hiçbir şey değişmeyecektir. Hizmette veya Hizmet aracılığıyla paylaştığınız içeriklerin sahibi olduğumuzu iddia etmeyiz. Bunun yerine, fikri mülkiyet hakları kapsamındaki içerikleri (fotoğraflar veya videolar gibi) Hizmette veya Hizmetle bağlantılı şekilde paylaştığınızda, yayınladığınızda veya yüklediğinizde; içeriklerinizi barındırmamız, kullanmamız, dağıtmamız, değiştirmemiz, çalıştırmamız, kopyalamamız, herkese açık olarak sunmamız veya göstermemiz, çevirisini yapmamız ve türevlerini oluşturmamız için (gizlilik ve uygulama ayarlarınız doğrultusunda) bize münhasır olmayan, telifsiz, devredilebilir, alt lisanslanabilir ve uluslararası bir lisans vermiş olursunuz. İçeriklerinizi veya hesabınızı silerek bu lisansı istediğiniz zaman sonlandırabilirsiniz. Ancak sildiğiniz içeriği bir başkasıyla paylaştıysanız ve bu kişi içeriği silmediyse, siz söz konusu içeriği silmiş olsanız bile içerik görünmeye devam edebilir.
•
Kullanıcı adınızı, profil resminizi ve ilişkileriniz ve eylemleriniz hakkındaki bilgileri hesaplarla, reklamlarla ve sponsorlu içeriklerle birlikte kullanma izni.
Kullanıcı adınızı, profil resminizi ve gerçekleştirdiğiniz eylemler (beğenmeler gibi) ya da ilişkiler (takip etmeler gibi) hakkındaki bilgileri, size herhangi bir bedel ödenmeden, makromusic Ürünlerinde göstermekte olduğumuz hesapların, reklamların, tekliflerin veya takip ettiğiniz ya da etkileşimde bulunduğunuz diğer sponsorlu içeriklerin yanında veya bunlarla bağlantılı olarak göstermemize izin vermektesiniz. Örneğin reklamlarını makromusic’de göstermemiz için bize ödeme yapan bir markanın oluşturduğu bir sponsorlu gönderiyi beğendiğinizi gösterebiliriz. Başka içerikler üzerinde eylemlerde bulunulduğu ve başka hesapların takip edildiği durumlarda olduğu gibi, sponsorlu içerikler üzerinde gerçekleştirilen eylemler ve sponsorlu hesapların takip edilmesi sadece ilgili içeriği veya takibi görme izni olan kişiler tarafından görülebilir.
•
Hizmet güncellemelerini cihazınıza indirebileceğimizi ve yükleyebileceğimizi kabul edersiniz.
• Gördüğünüz postları, görüntülediğiniz profilleri görüntülediğiniz içeriğin sahibi ile paylaşabileceğimizi kabul edersiniz.
Saklı Tuttuğumuz İlave Haklar
•             Hesabınız için bir kullanıcı adı veya benzer bir tanımlayıcı seçerseniz, uygun veya gerekli gördüğümüz takdirde (ör. başka birinin fikri mülkiyet haklarını ihlal ediyorsa veya başka bir kullanıcının kimliğine bürünüyorsa) bunları değiştirebiliriz.
•             Sahip olduğumuz fikri mülkiyet hakları kapsamındaki içerikleri kullandığınızda ve bunları Hizmetimizde erişilebilir kıldığınızda (örneğin oluşturduğunuz veya paylaştığınız içeriklere eklemeniz için sağladığımız görseller, tasarımlar, videolar veya sesler), sahip olduğumuz içeriğe ait tüm haklar bize ait olur ve söz konusu içerik hakkında size bir hak tanınmaz.
•             Yazılımımızı değiştirmek, türevlerini oluşturmak, kaynak koda dönüştürmek veya başka bir şekilde bizden kaynak kod çekmeye çalışmak için öncelikle bizden veya bir açık kaynak lisansı kapsamında yazılı izin almanız gerekir.
İçeriklerin Kaldırılması veya Hesabınızın Devre Dışı Bırakılması veya Kapatılması
•             Bu Kullanım Koşulları'nı veya ilkelerimizi ihlal ettiğini düşündüğümüz durumlarda veya yasaların izin verdiği veya gerektirdiği şekilde Hizmette paylaştığınız içerikleri veya bilgileri kaldırabiliriz. Bizi yasal süreçlere maruz kalma tehlikesiyle karşı karşıya bırakmanız, bu Kullanım Koşulları'nı veya ilkelerimizi ihlal etmeniz, diğer kişilerin fikri mülkiyet haklarını sürekli olarak ihlal etmeniz veya yasaların izin verdiği ya da gerektirdiği şekilde topluluğumuzu veya hizmetlerimizi korumak amacıyla size Hizmeti kısmen veya tamamen sunmayı derhal durdurabilir veya reddedebiliriz (buna hesabınızın kapatılması dahildir). Hesabınızı kapatma kararı alırsak, gerekli olduğunda sizi bilgilendiririz. Hesabınızın yanlışlıkla kapatıldığını düşünüyorsanız
info@makromusic.com’a
mail aracılığı ile başvuru yapabilirsiniz.
•             Sildiğiniz içerikler yedek kopyalarda sınırlı bir süre için saklanabilir ve başkalarının paylaştığı yerlerde görünmeye devam eder. Bu paragraf ve alttaki "Sözleşmemiz ve Anlaşmazlık Durumunda Gerçekleşecekler" başlıklı kısımda yer alan hükümler, hesabınız kapatılsa veya silinse bile geçerliliğini koruyacaktır.
Sözleşmemiz ve Anlaşmazlık Durumunda Gerçekleşecekler
Sözleşmemiz.
•             Bu sözleşmenin herhangi bir kısmı uygulanamaz nitelikteyse, sözleşmenin geri kalanı geçerliliğini koruyacaktır.
•             Sözleşmemiz üzerinde yapılacak herhangi bir değişiklik veya feragat, tarafımızca yazılı olarak yapılmalı ve imzalanmalıdır. Bu sözleşmenin herhangi bir hükmünü uygulama konusunda başarısız olmamız halinde, bu durum bir feragat olarak kabul edilmeyecektir.
•             Size açık bir şekilde verilmemiş tüm haklar tarafımızca saklı tutulmaktadır.
Bu Sözleşme Uyarınca Hak Sahibi Olan Kişiler.
•             Bu sözleşme, herhangi bir üçüncü tarafa herhangi bir hak tanımamaktadır.
•             Bu sözleşme kapsamındaki hak veya yükümlülüklerinizi, bizim iznimiz olmadan başkalarına devredemezsiniz.
•             Sahip olduğumuz hak ve yükümlülüklerimizi başkalarına devredebiliriz. Örneğin, şirketimizin sahibinin değişmesi (şirket birleşmesi, şirket satışı veya varlıkların satışı) ya da yasalar gereği böyle bir durum yaşanabilir.
Bir Şey Meydana Geldiğinde Sorumlu Olan Kişiler.
•             Hizmetimiz "olduğu gibi" sunulur. Hizmetimizin her zaman emniyetli, güvenli ve kusursuz olacağını garanti edemeyiz. YASALARIN İZİN VERDİĞİ ÖLÇÜDE, TİCARİ ELVERİŞLİLİĞE İLİŞKİN ZIMNİ HERHANGİ BİR GARANTİ, ÖZEL BİR AMACA UYGUNLUK, ZAPTA KARŞI TEMİNAT VE İHLAL ETMEME GARANTİLERİ DAHİL, AÇIK VEYA ZIMNİ HER TÜR GARANTİYİ REDDEDİYORUZ.
•             Ayrıca insanların ve başkalarının neler yaptığını veya söylediğini kontrol etmiyoruz ve bu kişilerin veya sizin eylem ve davranışlarınızdan (internette veya internet dışında) ya da paylaştığınız herhangi bir içerikten (yasadışı veya rahatsız edici içerikler dahil) sorumlu değiliz. Buna ek olarak, Hizmetimiz üzerinden erişim sağlasanız dahi, başka kişiler veya şirketler tarafından sunulan hizmet ve özelliklerden sorumlu tutulamayız.
•             Hizmette gerçekleşen herhangi bir şey için sorumluluğumuz ("yükümlülük" olarak da adlandırılır), yasaların izin verdiği asgari sorumlulukla sınırlıdır. Hizmetimizle ilgili herhangi bir sorun meydana gelirse, bu sorunun yol açabileceği tüm etkileri bilmemiz mümkün olmayacaktır. Muhtemel olduğunu bilsek dahi, bu Koşullardan kaynaklanan veya bu Koşullarla ilgili herhangi bir kâr, gelir, bilgi veya veri kaybı ile bağlı, özel, dolaylı, emsal niteliğinde, cezai veya arızi zarardan dolayı sorumlu ("yükümlü") tutulmayacağımızı kabul edersiniz. İçerik, bilgi veya hesabınızı sildiğimiz durumlar da buna dahildir.
İstenmeden Verilen Bilgi ve İçerikler.
Görüşleriniz ve diğer önerileriniz bizim için her zaman çok önemlidir, ancak bunları herhangi bir sınırlama olmadan kullanabileceğimizi ve kullandığımız takdirde size bir bedel ödeme veya görüşlerinizi gizli tutma yükümlülüğümüz olmayacağını kabul edersiniz.
Bu Koşulların Güncellenmesi
Hizmetimizi ve ilkelerimizi değiştirebiliriz. Ayrıca, Hizmetimizi ve ilkelerimizi doğru olarak yansıtması için bu Koşulları da değiştirmemiz gerekebilir. Yasalar uyarınca aksi gerekmediği sürece, bu Koşullarda değişiklik yapmadan önce sizi bilgilendirecek (ör. Hizmetimiz aracılığıyla) ve Koşullar yürürlüğe girmeden önce size inceleme fırsatı vereceğiz. Sonrasında Hizmeti kullanmaya devam ederseniz, güncellenen Koşullara tabi olacaksınız. Bu veya güncellenen Koşulları kabul etmek istemiyorsanız hesabınızı silebilirsiniz.
Kullanıcı yukardaki maddelere ek olarak;
•Makromusic’te kişiliğe, dine, ırka hakaret barındıran, müstehcen içeriğe sahip olan veya seni farklı bir sebepten dolayı rahatsız eden kişi, paylaşım, mesaj ve yorumları makromusic uygulamasındaki şikayet et butonuyla, web sitemizde bulunan ilgili kısımdan veya
info@makromusic.com
’ a mail aracılığı ile iletebilirsin. Yaptığın şikayetleri, şikayet edilen kişiler göremeyecektir.
•
Kişisel verilerinizin güvenliği kadar İnternet sunucuları üzerinden yapılan paylaşımları %100 güvenli kılan bir yöntem olmadığının bilincinde olmanız bizim için önemli. Bu nedenle, kişisel verilerinizi korumak üzere bütün makul önlemleri alıyoruz, ancak mutlak veri güvenliğinizi taahhüt edemiyoruz.
• Chat kısmındaki şikayetleri alırken mesajları da saklamaktayız. Gerekli durumlarda şikayet edilen kişinin hesabının durumuna bu mesajlar incelenerek karar verilebilecektir.
•Makromusic’te sosyalde paylaştıklarımı seni engelleyen ve senin engellediğin hariç sosyal kullanan herkes görebilir. Makromusic’te paylaşım yaparak bu paylaştıklarınızın herkese görünmesini kabul etmiş olursunuz.
•Makromusic’te gönderiyi görebilen herkes paylaştığınız fotoğrafı beğenip, yorum yapabilir. Ayrıca fotoğrafınıza kimlerin yorum yaptığı veya kimlerin beğendiği herkes tarafından görülebilir.
•Makromusic olarak sizi ve yakınlarınızı önemsiyoruz. Şikayetlerinizi şikayet et butonuyla, web sitemizdeki ilgili kısma veya
info@makromusic.com
a mail aracılığıyla iletebilirsiniz.
•Şikayet edilen kişi, hesap, paylaşım, yorum ve mesaj makromusic kurallarına uymaması durumunda veya bir sebep olmadan bu konuyla ilgilenen ekiplerimizce kaldırılabilir. Kullanıcı makromusic kullanarak bu durumu yaşadığında doğabilecek hesabının engellenmesi, postunun, yorumunun silinmesi gibi durumları kabul eder.
•Makromusic’te eğer bir hesabın senin veya bir başkasının taklidi olduğunu düşünüyorsan bize web sitemizdeki ilgili kısma veya
info@makromusic.com
a mail aracılığıyla iletebilirsiniz.
Ekibimiz sizinle iletişime geçerek gerekli aksiyonu alacaktır.
Maddelerini de kabul eder.