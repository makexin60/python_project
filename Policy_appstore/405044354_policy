Lietošanas noteikumi
Viedokļi
"Delfi" ID produkti
Personas datu apstrāde
Paziņojumu izsūtīšana
Datu dzēšana
Autortiesības
Kandidātu personas datu apstrāde
Klikšķu piesaistes politika
Noteikumi par natīvo un citu formātu reklāmu ”Delfi” satura kanālos
Trauksmes celšana
Lietošanas noteikumi
Akciju sabiedrība „Delfi” uztur, koordinē un organizē darbību tīmekļa vietnē www.delfi.lv un visās citās tīmekļa vietnēs, kas ir AS „Delfi” īpašumā un/vai kuru domēna vārdu lietošanas tiesības ir reģistrētas uz AS „Delfi” vārda; turpmāk šo noteikumu tekstā visas šīs vietnes tiks apzīmētas ar “Delfi”.
“Delfi” sniegtie informatīvie pamatpakalpojumi ir bezmaksas, bet “Delfi” sniegtie tehniskie, specifiskie vai cita veida pakalpojumi, kā arī “Delfi” partneru piedāvātie pakalpojumi, kas tiek izplatīti vai sniegti, izmantojot “Delfi” tīmekļa vietni, var tikt sniegti par maksu.
“Delfi” lietotājs ir jebkura fiziska vai juridiska persona, kura izmanto “Delfi” sniegtos pakalpojumus, apmeklē “Delfi” un/vai publisko (iesūta vai ievieto) saturu.
“Delfi” lietotājam jāievēro likumā “Par presi un citiem masu informāciju līdzekļos” noteikto redakcionālo neatkarību. “Delfi” lietotājs nav tiesīgs ietekmēt vietnes saturu, izmantojot tehnoloģiskos risinājumus, lai bloķētu vietnes saturu vai tās daļu, tai skaitā komerciālos paziņojumus.
Tīmekļa vietnes lietošanas noteikumi ir saistoši katram pakalpojuma lietotājam neatkarīgi no tā, vai viņš ir izveido lietotāja kontu tīmekļa vietnē.
“Delfi” ir tiesīga jebkurā laikā pēc saviem ieskatiem mainīt šos noteikumus un izmaiņas stājas spēkā ar brīdi, kad tās ir publiskotas “Delfi”.
Ja lietotājs neievēro šos noteikumus, atkarībā no pārkāpuma rakstura vai sekām pārkāpējs saucams pie likumā noteiktās civiltiesiskās, administratīvās vai kriminālās atbildības.
Ja lietotājs vēlas izmantot “Delfi” esošos materiālus, tas sazinās ar “Delfi” pārstāvjiem, rakstot uz e-pasta adresi redakcija@delfi.lv.
Viedokļi
Kas ir “Delfi” viedokļi
Portālā “Delfi” ir pieejama iespēja pie jebkura raksta publicēt savu viedokli. Lai pievienotu viedokli, jums nepieciešams reģistrēties.
Viedokļi ir publiska arēna, kurā ikviens drīkst brīvi paust savas domas par to vai citu jautājumu. Jūsu paustais pieejams ne tikai jūsu paziņām, bet jebkuram portāla apmeklētājam. Ja jums gribas vienkārši papļāpāt, to gan labāk darīt tērzētavās, kas īpaši domātas šāda veida saziņai. Atcerieties, ka viedokļos citi cilvēki vēlas redzēt jūsu vērtējumu tematam, kas skarts attiecīgajā rakstā.
Kā uzvesties, paužot savu viedokli pie “Delfi” raksta
Mēs augsti vērtējam Satversmē nostiprinātās tiesības uz cilvēka vārda brīvību, kas ikdienas darbā arī tiek strikti ievērots. Tomēr norādām, ka tajā pašā laikā Satversme pieļauj šo tiesību ierobežošanu. Tas notiek normatīvajos aktos paredzētajos gadījumos, aizsargājot citu cilvēku tiesības, demokrātisko valsts iekārtu, sabiedrības drošību, labklājību un tikumību. Līdz ar to jāsaprot, ka vārda brīvība nav visatļautība. Sekojot līdzi lietotāju viedokļiem, mēs cenšamies saglabāt līdzsvaru starp vārda brīvību un tās ierobežošanu, savu iespēju robežās nodrošinot personu pamattiesību, valsts un sabiedrības drošības aizsardzību.
Virtuālajā saziņas vidē ir spēkā visas tās pašas morāles normas, kas ikdienas dzīvē. Tāpēc “Delfi” lietotājus lūdz:
ievērot morāles un pieklājības normas;
iztikt bez rupjībām;
cienīt savus līdzcilvēkus.
Kārtīgā sabiedrībā jāmāk uzvesties. “Delfi” uzskata, ka būt pieklājīgam, nozīmē:
neizmantot svešus vārdus un iesaukas;
censties lietot tādu valodu, kādā cilvēki mēdz diskutēt;
censties rakstīt lasīšanai piemērotā formātā (ieteicams, latīņu alfabētā latviešu valodā);
nerakstīt vārdus AR LIELAJIEM burtiem – citiem tas izskatīsies pēc bļaušanas;
neievietot ar tēmu nesaistītus viedokļus, bezjēdzīgus, atkārtotus un pārāk garus pārkopētus tekstus.
Ko nedrīkst darīt, paužot savu viedokli pie “Delfi” raksta
“Delfi” nenes juridisku atbildību par pievienoto viedokļu saturu, kā arī patur tiesības dzēst:
neētiskus viedokļus;
viedokļus, kas rakstīti cita cilvēka vārdā (ar citu iesauku / lietotājvārdu);
viedokļus, kas satur ar “Delfi” nesaskaņotu reklāmu;
viedokļus, kas aizskar lasītāju godu un cieņu;
viedokļus, kas kurina nacionālo, etnisko, rasu, reliģijas vai cita veida naidu vai raisa nesaticību.
Ko “Delfi” dara ar pārkāpējiem?
Pirmkārt, redakcija dzēš ierakstus, kuros pārkāpti uzvedības noteikumi. Otrkārt, par rupju noteikumu pārkāpšanu vai atkārtotu noteikumu pārkāpšanu “Delfi” patur tiesības uz laiku liegt lietotājam iespēju pievienot viedokli, kā arī lietot savu reģistrēto lietotājvārdu. Treškārt, iespējamas situācijas, kad aizskaroša viedokļa autoru atrod policija un sauc pie atbildības.
Lietotāju informācijas aizsardzība
Informāciju par viedokļu autoriem (tā datora IP adresi, no kura pievienots komentārs) “Delfi” sniedz tikai tiesībsargājošajām iestādēm, ja saņemts oficiāls rakstveida pieprasījums. Šajos gadījumos netiek pieļauti nekādi izņēmumi.
"Delfi" ID produkti
"Delfi" ID
“Delfi” ID – pakalpojums, kas izveidots ar mērķi atvieglot “Delfi” pakalpojumu, priekšrocību un produktu izmantošanu, apvienojot visu lietotāju datus vienā datubāzē.
Ar “Delfi” ID pakalpojuma palīdzību iespējams izmantot tādus “Delfi” produktus kā “Delfi” konts, “Delfi” Foto, abonēt “Delfi” maksas saturu, kā arī iesūtīt materiālus sadaļai “Delfi” Aculiecinieks. Ja lietotājs ir reģistrējies vienam no minētajiem produktiem, tad, izmantojot tos pašus pieejas datus, lietotājs varēs izmantot jebkuru citu “Delfi” ID produktu bez papildus reģistrēšanās.
Kas ir “Delfi” konts?
“Delfi” konts ir vieta, kurā “Delfi” lietotājs var saņemt un uzglabāt dažādu informāciju un pārvaldīt “Delfi” maksas satura abonementus. Reģistrējot “Delfi” kontu, ir jānorāda - savs vārds, uzvārds vai lietotājvārds, e-pasts un/vai profila attēls. “Delfi” kontu var reģistrēt un lietot, izmantojot interneta pārlūkprogrammu mobilajās ierīcēs vai datorā.
Kas ir “Delfi” maksas saturs?
“Delfi” maksas saturs ir “Delfi” satura produkts, kuru nepieciešams iegādāties, izmantojot kādu no abonementa veidiem. Visi “Delfi” maksas raksti pēc iegādes ir pieejami lasīšanai, izmantojot interneta pārlūkprogrammu, mobilajās ierīcēs vai datorā. Lai iegādātos kādu no Delfi maksas satura abonementiem, lietotājam ir jābūt reģistrētam “Delfi” kontam.
Vēlies kļūt par “Delfi”maksas satura abonentu? Ar aktuālajām abonēšanas iespējām vari iepazīties savā “Delfi” kontā vai “Delfi”sadaļā “Abonēšanas iespējas”.
Kā notiek “Delfi” maksas satura abonementa apmaksa?
Apmaksu par abonementu vari veikt ar bankas karti vai īsziņu (abonēšanas maksa tiks pieskaitīta mobilā telefona rēķinam) – atkarībā no abonementa veida un perioda. Apmaksa par izvēlēto abonementu norisināsies automātiski, līdz brīdim, kad izvēlēsies to pārtraukt. Gadījumā, ja kaut kādu iemeslu dēļ, piemēram, interneta darbības traucējumi, kārtējo abonementa maksu nav iespējams noņemt, sistēma automātiski atkārtos abonementa maksas noņemšanas pieprasījumu.
Kur es varu lasīt “Delfi” maksas saturu?
“Delfi” maksas saturu pēc iegādes lietotājs var lasīt portālā
www.delfi.lv
, izmantojot interneta pārlūkprogrammu mobilajās ierīcēs vai datorā.
Vai vienu abonementu var lasīt vairāki lietotāji?
Iegādāto individuālo abonementu var izmantot konkrētais abonents, kurš to ir iegādājies. Lietotājiem piedāvājam iegādāties arī “Delfi” abonementu, kurš ļauj abonentam pievienot papildu lietotāju, vai korporatīvo abonementu uzņēmumiem.
Personas datu apstrāde
SĪKDATNES
“Delfi” izmanto sīkdatnes, lai portāls atcerētos vai esat jau piekritis tam, ka mēs šajā portālā izmantojam sīkdatnes, kā arī lai “Delfi” sniegtu saviem lasītājiem personīgāku pieredzi portāla lietošanā – saturu un reklāmu atbilstoši interesēm, laika ziņas atbilstoši atrašanās vietai, vienreiz uzstādītu iestatījumu saglabāšanu u.c. Turklāt sīkdatņu apkopošana un apstrāde mums palīdz saprast, kā lietojat mūsu portāla saturu, lai to pielāgotu jūsu vajadzībām un attiecīgi padarītu jums vēl interesantāku.
Kāpēc mēs izmantojam sīkdatnes?
“Delfi” izmanto sīkdatnes, lai portāls atcerētos vai esat jau piekritis tam, ka mēs šajā portālā izmantojam sīkdatnes, kā arī lai “Delfi” sniegtu saviem lasītājiem personīgāku pieredzi portāla lietošanā – saturu un reklāmu atbilstoši interesēm, laika ziņas atbilstoši atrašanās vietai, vienreiz uzstādītu iestatījumu saglabāšanu u.c. Turklāt sīkdatņu apkopošana un apstrāde mums palīdz saprast, kā lietojat mūsu portāla saturu, lai to pielāgotu jūsu vajadzībām un attiecīgi padarītu jums vēl interesantāku.
Kā izslēgt sīkdatnes?
Pēc vēlēšanās varat sīkdatnes kontrolēt un izdzēst. Plašāk lasiet šeit:
aboutcookies.org
. Lietotājs var izdzēst visas sīkdatnes, kuras ir tā datorā, un lielāko daļu pārlūkprogrammu var iestatīt tā, lai tiktu bloķēta sīkdatņu ievietošana datorā. Taču tādā gadījumā lietotājam manuāli būs jāpielāgo iestatījumi ikreiz, kad tiks apmeklēts portāls, un turklāt pastāv iespējamība, ka daži pakalpojumi un funkcijas var nedarbosies vai darboties daļēji.
Ja esiet iepriekš sniedzis piekrišanu Delfi izmantot sīkdatnes, bet vēlaties atsaukt šo piekrišanu,
spiediet te.
PERSONAS DATI
“Delfi” ID pakalpojuma ietvaros saņemtie personas dati tādi kā vārds, uzvārds (vai lietotājvārds), e-pasts, mobilā telefona numurs, saites uz sociālajiem profiliem, lietotāja pievienotā fotogrāfija, tiek izmantoti tikai un vienīgi normatīvo aktu ietvaros ar mērķi: savstarpējā saziņa un sadarbības nodrošināšana, efektīvu “Delfi” pārvaldības procesu nodrošināšana, biznesa plānošana un analīze, pretenziju un/vai pieteikumu izskatīšana un apstrāde, jaunumu izsūtīšana, kā arī līgumu noslēgšana, rēķinu sagatavošana un izsūtīšana, ciktāl tas ir nepieciešams un izriet no sadarbības modeļa ar lietotāju.
Vārds, uzvārds vai lietotājvārds un attēls var parādīties pie veikta ieraksta komentāros, pie augšpielādētas bildes “Delfi”  foto sadaļā, pie pievienotas ziņas “Delfi” Aculiecinieks sadaļā.
Reģistrētā lietotāja e-pasts nav publiski redzams.
“Delfi” lieto nepieciešamos tehniskos līdzekļus un veic organizatoriskos pasākumus, lai aizsargātu fizisko personu datus un novērstu to nelikumīgu apstrādi. Lietotāja dati tiks glabāti papīra vai elektroniskā formā, ņemot vērā mūsu sadarbības ilgumu un piemērojamo normatīvajos aktos noteikto noilguma termiņu, kura ietvaros var tikt iesniegtas sūdzības, celtas prasības un ierosināti līdzīgi procesi.
“Delfi” portālā uzkrātie dati var būt pieejami “Delfi” grupas struktūrvienībām, arī mūsu pārbaudītiem un uzticamiem sadarbības partneriem, valsts iestādēm un citiem veidojumiem, kas pilda tiem normatīvajos aktos noteiktās funkcijas, pilnvarotiem revidentiem, juridiskajiem un finanšu konsultantiem utml. Lai apkopotu informāciju, piemēram, par sīkdatnēm, “Delfi”  izmanto tādu partneru kā Gemius, Google Analytics, Chartbeat, Cxence izveidoto programmu veidotās sīkdatnes, kā arī iekšējo datu savākšanas rīku. “Delfi” apņemas nodrošināt lietotāju datu aizsardzības drošību.
Paziņojumu izsūtīšana
“Delfi” atkarībā no sniegtā pakalpojuma veida kā komunikācijas rīku izmanto e-pastu un/vai SMS saziņu. Šobrīd “Delfi” ID lietotāji var saņemt ziņu no “Delfi” saistībā ar šādiem jautājumiem:
paroles atjaunošana;
maksājuma apstiprinājums;
būtiskas izmaiņas noteikumos;
īpašo piedāvājumu vai jaunumu saņemšana;
citi ar “Delfi” ID administrēšanu saistīti paziņojumi.
Papildus šiem paziņojumiem “Delfi” redakcija darba dienu vakaros izsūta arī dienas notikumu apkopojumu. Šie e-pasti netiek sūtīti visiem lietotājiem un ir katra lietotāja brīva izvēle. Lai saņemtu šos e-pastus lietotājam ir jāpiereģistrējas speciāli tam paredzētā formā. Kā arī, ja lietotājs vēlas atteikties no šiem paziņojumiem, tad viņš to var izdarīt spiežot uz hipersaites e-pastā "Atrakstīties".
Datu dzēšana
Apmeklējot “Delfi” portālu, jūs piekrītat, ka mēs uzkrāsim un izmantosim sīkdatnes jūsu ierīcē. Savu piekrišanu jebkurā laikā varat atsaukt, nodzēšot saglabātās sīkdatnes. Tāpat lietotājam ir tiesības lūgt “Delfi”dzēst viņa personas datus, iesniedzot oficiālu iesniegumu pa pastu AS “Delfi” (Dēļu iela 4, Rīga, LV-1004) vai uz e-pastu:
privatums@delfi.lv
.
Lai dokumentam būtu juridisks spēks, saskaņā ar Dokumentu juridiskā spēka likuma 4.panta pirmo daļu tajā iekļauj dokumenta autora nosaukumu, dokumenta datumu un parakstu. Saskaņā ar Elektronisko dokumentu likuma 3.panta pirmo daļu prasība pēc dokumenta rakstveida formas attiecībā uz elektronisko dokumentu ir izpildīta, ja elektroniskajam dokumentam ir elektroniskais paraksts un elektroniskais dokuments atbilst citām normatīvajos aktos noteiktajām prasībām.
Ja jums ir kādi jautājumi vai ierosinājumi saistībā ar to, kā mēs apstrādājam jūsu personas datus, lūdzam sazināties ar mums e-pastā –
privatums@delfi.lv
.
Autortiesības
Iesūtot un publicējot informāciju “Delfi” portālā, jūs nododat “Delfi” visas autortiesības šīs informācijas izmantošanā. Informācijas iesūtītājiem nav tiesību pieprasīt naudas atlīdzību no “Delfi” par iesūtītās informācijas izmantošanu. “Delfi” patur sev tiesības pārpublicēt, izplatīt, publicēt un pasniegt iesūtīto informāciju, pievienojot tai autora vārdu, ja tāds ir uzrādīts. Trešajām personām nav tiesību izmantot šos “Delfi” publicētos materiālus bez rakstiskas atļaujas.
Publikācijas saturs vai tā jebkāda apjoma daļa ir aizsargāts autortiesību objekts Autortiesību likuma izpratnē, un tā izmantošana bez izdevēja atļaujas ir aizliegta. Šīs tīmekļa vietnes informatīvos pakalpojumus ir tiesības izmantot tikai un vienīgi personīgam patēriņam. Jebkuras darbības ar tīmekļa vietņu saturu, to skaitā, bet neaprobežojoties ar meklēšanas funkciju veikšanu, indeksēšanu, rasmošanu, satura atlasi, kopēšanu, materiālu pilnīgu vai daļēju izmantošanu un/vai ievietošanu atskaitēs, pētījumos, analītiskos darbos ar vai bez komerciāla mērķa, kā arī trešo personu uzdevumā vai interesēs ir aizliegts, izņemot Autortiesību likumā paredzētos gadījumos.
Materiālu publiskošana
“Delfi” pakalpojumu lietotājs atbild par to, ka viņa publiskotais (t.i. iesūtītais un/vai ievietotais) saturs “Delfi” (tajā skaitā un ne tikai sensitīvie materiāli, fotogrāfijas, elektroniskā pasta sūtījumi, komentāri, video, mūzika vai kāds cits fiziskas personas radošas intelektuālās darbības produkts), turpmāk tekstā saukts – materiāli, ir likumīgi iegūts un lietotājam ir tiesības šos materiālus lietot un izmantot šādā veidā.
Lietotājs atbild par sekām, kuras rodas šādu materiālu publiskošanas, nosūtīšanas vai ievietošanas “Delfi” rezultātā.
“Delfi” ir aizliegts publiskot, ievietot vai nosūtīt citiem lietotājiem normatīvajos aktos noteikto nepublicējamo informāciju, tajā skaitā un ne tikai:
materiālus (tajā skaitā arī video un audio materiālus), kuru publiskošanas vai nosūtīšanas rezultātā tiek aizskartas vai pārkāptas trešo personu intelektuālā īpašuma tiesības;
materiālus, kura aizskar personas godu un cieņu, ir pretēja labiem tikumiem;
materiālus, kura aicina uz vardarbību, rasu naidu vai citu prettiesisku darbību veikšanu.
“Delfi”, konstatējot šādas informācijas izvietošanu, ir tiesības šos materiālus nekavējoties izdzēst, kā arī dzēst šo materiālu publiskotāja lietotāja kontu un/vai liegt piekļuvi “Delfi”.
Lietotājs saglabā autortiesības un jebkuras citas tiesības, kuras attiecībā uz materiāliem (kurus iesniedz, izvieto vai publisko “Delfi” pakalpojumu izmantošanas gaitā) lietotājam pieder. Publiskojot, iesniedzot, izvietojot materiālus “Delfi” tīmekļa vietnē, un akceptējot šos “Delfi” lietošanas noteikumus lietotājs vienlaicīgi izsniedz “Delfi” (AS „Delfi”) vienkāršu licenci, kas ir spēkā visā pasaulē un par kuru nav jāveic autoratlīdzības maksājumi. Licence ļauj “Delfi” atveidot, publiskot, adaptēt, pārveidot, pārtulkot, publicēt, publiski izpildīt, publiski attēlot un izplatīt, padarīt pieejamus jebkurus materiālus, kurus lietotājs publiskojis “Delfi”.
Lietotājs piekrīt, ka “Delfi”, veicot nepieciešamos tehniskos pasākumus, lai savus lietotājus nodrošinātu ar pakalpojumiem, ir tiesīga pārsūtīt un izplatīt materiālus pa dažādiem publiskiem tīkliem un dažādās informācijas vidēs, veikt materiālu saturā tādas izmaiņas, kādas ir nepieciešamas, lai šos materiālus saskaņotu un pielāgotu tīklu, iekārtu, pakalpojumu un mediju darbību tehniskajām prasībām. Lietotājs apliecina un garantē, ka viņam ir visas nepieciešamās tiesības un pilnvaras, lai izsniegtu augstāk minēto licenci.
“Delfi” nav atbildīgs par “Delfi” lietotāju publiskotajiem materiāliem un/vai savstarpēji nosūtītajiem materiāliem un šajā sakarā radītajam sekām.
“Delfi” nav atbildīgs par tehniska rakstura problēmām “Delfi”, lietotāja materiālu izmaiņām citas personas nelikumīgas piekļūšanas rezultātā. “Delfi” neatbild par jebkāda veida zaudējumiem, kas nodarīti lietotājiem saistībā ar “Delfi” pakalpojumiem vai cita lietotāja publiskotajiem materiāliem tīmekļa vietnē.
Lietotajam ir pienākums veikt visas nepieciešamās darbības, lai nodrošinātu “Delfi” tiesisko interešu aizsardzību pret visām iespējamajām trešo personu prasībām vai pretenzijām, kas var tikt celtas pret “Delfi” saistībā ar tīmekļa vietnes lietotāju puses.
Kandidātu personas datu apstrāde
Ievads
Personāla atlases datu apstrādes noteikumos ir izskaidroti mērķi un tiesiskais pamatojums, kādēļ AS “Delfi” kā atbildīgais personas datu apstrādātājs vāc un citādi apstrādā personas datus, kā arī skaidrots, kādas ir datu subjekta tiesības.
Datu subjekts datu aizsardzības noteikumu izpratnē ir kandidāts, kas piesakās darbam AS “Delfi”, kā arī citas personas, ar kurām mēs saskaramies darbā pieņemšanas procesa laikā (piemēram, ieteicējs, rekomendācijas sniedzējs u. c.).
Kandidātu datu apstrādes nolūks
ir atlases procesa nodrošināšana un Jūsu kandidatūras atbilstības konkrētajai vakancei izvērtēšana.
Tiesiskais pamats: piekrišana. Kandidāts ar savu aktīvu darbību nosūta pieteikumu un CV.
Personas datu apstrādes principi. AS “Delfi”, apstrādājot personas datus, ievēro šādus principus:
Pārredzamība – AS “Delfi” apstrādā personas datus likumīgā, godīgā un pārskatāmā veidā.
Mērķa ierobežojums – AS “Delfi” apkopo Jūsu personas datus precīzi un ar skaidri noteiktiem un likumīgiem mērķiem. Apstrādes mērķu maiņa var būt saistīta ar tiesību aktiem vai Jūsu atļauju. Jebkurā gadījumā mēs Jūs par to informēsim iepriekš.
Ievākt pēc iespējas mazāk datu – AS “Delfi” nodrošina, ka apstrādātie personas dati ir būtiski, svarīgi un ierobežoti ar to apstrādes mērķim nepieciešamo.
Datu pareizība – AS “Delfi” nodrošina, ka Jūsu personas dati ir pareizi un aktuāli.
Uzglabāšanas ierobežojums – AS “Delfi”, uzglabājot personas datus, ievēro to apstrādes nepieciešamību, t.i., dati, kas ļauj identificēt fizisku personu, tiek glabāti tik ilgi, cik tas nepieciešams apstrādes mērķa sasniegšanai. Nosakot glabāšanas termiņu, AS “Delfi” ievēro tiesību aktu prasības vai, nosakot termiņu, paļaujas uz savām leģitīmajām interesēm.
Uzticamība un konfidencialitāte – AS “Delfi” apstrādā Jūsu personas datus tādā veidā, kas nodrošina to pienācīgu drošību, tostarp aizsardzību pret nesankcionētu vai nelikumīgu apstrādi un pret nejaušu nozaudēšanu, iznīcināšanu vai sabojāšanu. AS “Delfi” visus apstrādātos personas datus saglabā konfidenciāli un aizsargā personas datus no nelikumīgas nonākšanas trešo personu rokās, ieviešot efektīvus drošības pasākumus, tostarp izmantojot tehniskos un organizatoriskos līdzekļus.
Mēs iegūstam un apstrādājam Jūsu personas datus, lai izvērtētu Jūs personāla atlases procesa gaitā:
ja esat iesniedzis pieteikumu uz konkrētu vakanci darba sludinājumu platformās vai nosūtījis uz mūsu uzņēmuma e-pastu;
ja mēs esam Jūs uzrunājuši, sadarbojoties ar kādu personāla atlases kompāniju vai balstoties uz Jūsu profilā pieejamo profesionālo informāciju plaši izmantotos un/vai publiskos darba un karjeras portālos vai datubāzēs, piemēram, “LinkedIn”, “CV Online”, vai, pamatojoties uz Jūsu drauga vai paziņas ieteikumu;
ja esat apstiprinājis rekomendāciju iegūšanu no esošā vai bijušā darba devēja pārstāvja.
Kādus personas datus mēs apstrādājam:
galvenie personas dati: Jūsu vārds un uzvārds;
kontaktinformācija, piemēram, Jūsu e-pasta adrese un tālruņa numurs;
informācija par pieredzi, izglītību un apmācību, piemēram, Jūsu diplomi, sertifikāti un licences, informācija par Jūsu izglītību un apmācību, kā arī informācija par Jūsu prasmēm un kompetencēm, kā arī cita informācija, kas apliecina profesionālo kvalifikāciju;
vispārēja ar darbā pieņemšanu saistīta saziņa, kas ietver ar darbā pieņemšanu saistītas e-pasta sarakstes, vai cita atbilstoša saziņa;
sociālo mediju dati, kas ir publiski pieejama informācija Jūsu sociālo mediju kontos (piemēram, “LinkedIn”, “Facebook” u. c.), piemēram, iepriekšējā darba pieredze, izglītība vai cita informācija, kas ir publiska un var būt saistīta ar personāla atlases procesu;
dati, kas saistīti ar personāla atlasi un nodarbinātību, proti, dati, kurus Jūs mums sniedzat vai kuri ir izveidoti darbā pieņemšanas un nodarbinātības procesā, tostarp jūsu CV (arī video CV, ja nepieciešams), motivācijas vēstule, atsauksmes.
Kādos gadījumos un kādām trešajām personām mēs izpaužam Jūsu datus:
Jūsu datus mēs varam nodot apstrādāt trešajām personām, kas palīdz mums veikt kandidātu atlasi vai sniedz mums ar atlasi, kandidātu vērtēšanu un iekšējo administrēšanu saistītus pakalpojumus. Šādas personas var būt personāla atlases un (vai) vērtēšanas pakalpojumu sniedzēji, datubāzu programmatūras nodrošinātāji, datubāzu administrēšanas pakalpojumu sniedzēji, datu centru, datu glabātavu un mākoņdatošanas pakalpojumu sniedzēji u. tml. Katrā gadījumā datu apstrādātājam mēs izpaužam tikai tik daudz datu, cik nepieciešams konkrēta uzdevuma izpildei vai konkrēta pakalpojuma sniegšanai.
Lai pildītu mūsu juridisko pienākumu, mēs varam izpaust Jūsu personas datus tiesībaizsardzības iestādēm, valsts un pašvaldību institūcijām pēc to pieprasījuma. Mēs arī varam nodot Jūsu personas datus tiesībaizsardzības iestādēm, valsts un pašvaldību institūcijām, lai aizstāvētu mūsu juridiskās intereses – celtu, īstenotu vai aizstāvētu tiesiskās prasības.
Kandidātu datu uzglabāšanas ilgums:
Pretendenta personas dati (CV un tam pievienotie dokumenti) tiek glabāti līdz konkursa noslēgumam, kā arī 6 (sešus) mēnešus pēc tā, lai piedāvātu darbu citam pretendentam tad, ja darbā pieņemtais pretendents neiztur pārbaudes laiku vai  atsakās turpināt darba tiesiskās attiecības, kā arī lai nodrošinātos pret iespējamām prasībām un tiesvedībām pret mums.
Ja pretendents ir devis piekrišanu izmantot savu CV un tam pievienotos dokumentus arī vēlākās atlasēs, mēs glabājam pretendenta datus 1 (vienu) gadu no piekrišanas saņemšanas brīža. Jums vienmēr ir tiesības atsaukt savu piekrišanu šādu datu glabāšanai.
Kandidāta tiesības:
Iesniedzot vai nosūtot pieprasījumu uz AS “Delfi” pasta adresi (Dēļu iela 4-8, Rīga, LV-1004) vai e-pastu (
hello@delfi.lv
), Jums ir tiesības:
jebkurā laikā atsaukt sniegto piekrišanu Jūsu personas datu apstrādei, taču tas, ka atsauksiet piekrišanu, neietekmēs datu apstrādes likumību, kas pamatojās uz šo piekrišanu pirms tās atsaukuma;
saņemt apstiprinājumu par to, vai AS “Delfi” apstrādā personas datus attiecībā uz datu subjektu, un, ja tā, sniegt informāciju par personas datiem, kas par Jums tiek apstrādāti;
saņemt personas datus, kurus pats esat iesniedzis mums, kas attiecas konkrēti uz Jums un kuru apstrādes pamats ir Jūsu piekrišana vai Jūsu noslēgtā līguma izpilde;
uz datu pārnesamību: Jums ir tiesības pārsūtīt datus, kurus mēs apstrādājam automatizēti (attiecas tikai uz Jūsu datiem, kas apstrādāti kandidātu datubāzē), citam datu pārzinim. Mēs sniegsim Jums jūsu pieprasītos datus formātā, ko parasti izmanto mūsu sistēmās un ko var nolasīt ar datoru, un pēc Jūsu pieprasījuma, ja būs tehniskas iespējas, mēs pārsūtīsim datus tieši citam jūsu norādītajam datu pārzinim;
pieprasīt labot savus personas datus, ja tie ir nepilnīgi vai neprecīzi;
pieprasīt dzēst savus personas datus (tiesības tikt aizmirstam);
tiesības iesniegt sūdzību uzraudzības iestādei (Datu valsts inspekcija, e-pasts:
pasts@dvi.gov.lv
, adrese: Elijas iela 17, Rīga, LV-1050) par AS “Delfi” veikto personas datu apstrādi. Ja uzskatāt, ka mēs apstrādājam Jūsu datus, pārkāpjot datu aizsardzības tiesību aktu prasības, mēs vienmēr vispirms lūdzam Jūs sazināties ar mums tieši.
Klikšķu piesaistes politika
Klikšķu piesaistes politika: uzticēšanās, caurredzamība un kvalitatīvs saturs
Mēs, mediju grupa “Ekspress Grupp”, esam apņēmušies ievērot augstākos standartus attiecībā uz mūsu veidoto saturu un pārdotajām reklāmām. Mēs augstu vērtējam lietotāju un īpašnieku laiku un doto uzticību, tāpēc esam ieviesuši “Klikšķu piesaistes politiku”, lai nodrošinātu, ka mūsu saturs paliek uzticams, informatīvs un saistošs.
Virsrakstu un rakstu pieteikumu caurredzamība
Mēs saprotam, cik svarīga ir skaidra un precīza komunikācija ar mūsu auditoriju. Šī iemesla dēļ mūsu virsraksti un rakstu pieteikumi precīzi atspoguļo rakstu, videoklipu vai audio fragmentu saturu. Mēs arī turpmāk izvairīsimies no sensāciju raisošas vai maldinošas valodas, kas varētu nepareizi atspoguļot patieso saturu.
Autentiskums un atbilstība
Mūsu mērķis ir nodrošināt vērtīgu un atbilstošu saturu lietotājiem. Mēs koncentrēsimies uz oriģināla un autentiska satura, kas atbilst auditorijas interesēm un vajadzībām, radīšanu. Mēs izvairīsimies no pārspīlētiem apgalvojumiem vai maldinošām taktikām, kas varētu apdraudēt uzticēšanos mūsu saturam.
Faktu pārbaude un uzticami avoti
Mēs lepojamies ar mūsu sniegtās informācijas precizitāti un uzticamību. Mūsu redaktoru un faktu pārbaudītāju komanda rūpīgi pārbauda mūsu publicēto saturu, nodrošinot, ka tas balstīts uzticamos avotos. Mēs cenšamies saviem lietotājiem sniegt uzticamu un daudzpusīgi izpētītu informāciju.
Atbildīgas reklāmas
Kā mediju uzņēmums mēs pārdodam reklāmas, lai atbalstītu mūsu darbību. Mēs esam apņēmušies nodrošināt, ka mūsu kanālos rādītās reklāmas ir augstas kvalitātes un nemaldina lietotājus. Mēs skaidri nošķiram saturu no reklāmas, nodrošinot, ka lietotāji var viegli noteikt atšķirību.
Lietotāju atsauksmes, labojumi un nepārtraukti uzlabojumi
Mēs novērtējam lietotāju atsauksmes un sniegto ieguldījumu. Brīžos, kad rodas kādas bažas saistībā ar mūsu satura precizitāti vai integritāti vai cita veida problēmas, mēs aicinām lietotājus sniegt atsauksmes. Mēs nekavējoties pievērsīsimies jebkurām pamatotām bažām, veicot nepieciešamos uzlabojumus, lai saglabātu pašus augstākos kvalitātes standartus. Mēs nepārtraukti cenšamies uzlabot mūsu darbu, kā arī sekot līdzi jaunākajiem nozares standartiem. Mēs rūpīgi sekojam līdzi nozares labākajiem paraugiem, normatīvajiem regulējumiem, kā arī lietotāju atsauksmēm, lai uzlabotu mūsu “Klikšķu piesaistes politiku”. Mēs cenšamies pielāgoties un pilnveidoties, nodrošinot, ka mūsu saturs joprojām ir uzticams un saistošs.
Negatīvu dzīves notikumu ētiska atspoguļošana
Mēs saprotam, cik svarīgi ir ar rūpēm un iejūtību izturēties pret sensitīvām tēmām. Mēs apzināmies, ka tādi negatīvi dzīves notikumi kā nāve, nelaimes gadījums un slimība var būtiski ietekmēt cilvēkus un viņu ģimenes. Tādēļ mēs rūpīgi pieturamies pie ētikas vadlīnijām, kas aizliedz izmantot šādus notikumus, lai vairotu bailes, vainas apziņu vai citas spēcīgas pamatoti negatīvas emocijas. Tāpat mēs šādas situācijas neizmantojam, lai izdarītu spiedienu uz mūsu auditoriju.
Iejūtība un līdzjūtība
Sensitīvām tēmām mēs pievēršamiem iejūtīgi un līdzjūtīgi. Mūsu satura veidotājiem un reklāmdevējiem ir jāievēro atturēšanās no personisku traģēdiju vai sarežģītu apstākļu izmantošanas sensāciju provocējošiem mērķiem. Mēs ticam, ka pret cilvēkiem ir jāizturas ar cieņu un empātiju.
Atbildīga žurnālistika
Reizēs, kad ziņošana par negatīviem dzīves notikumiem ir nepieciešama sabiedrības interešu vai to aktualitātes dēļ, mēs cenšamies tai pievērsties atbildīgi. Mēs priekšplānā izvirzām precizitāti, godīgumu un iesaistīto personu privātuma un cieņas ievērošanu. Mūsu mērķis ir informēt mūsu auditoriju bez liekas sensācijas vai manipulēšanas ar emocijām.
Atbalsta resursu reklamēšana
Situācijās, kad mūsu saturā tiek atspoguļoti negatīvi dzīves notikumi, mēs aktīvi reklamējam resursus, palīdzības tālruņus un atbalsta pakalpojumus, lai sniegtu palīdzību cietušajiem. Mūsu mērķis ir sniegt palīdzīgu roku un savienot cilvēkus ar resursiem, kas var palīdzēt grūtos laikos.
Garīgās veselības apzināšanās
Mēs apzināmies, kādu iespaidu uz garīgo veselību un emocionālo labsajūtu var atstāt noteikts saturs. Mēs esam apņēmušies veicināt izpratni par garīgo veselību un radīt pozitīvu un atbalstošu vidi mūsu auditorijai. Mēs cenšamies radīt saturu, kas veicina izturību, izpratni un empātiju.
Iekļaujot šīs vadlīnijas mūsu “Klikšķu piesaistes politikā”, “Ekspress Grupp” nodrošina, ka mēs saglabājam savu apņemšanos ievērot ētikas normas, empātiju un cieņu, atspoguļojot negatīvus dzīves notikumus. Mēs ticam atbildīgas žurnālistikas spēkam, līdzjūtīgam stāstījumam un pozitīvai ietekmei uz mūsu auditorijas dzīvi.
Noteikumi par natīvo un citu formātu reklāmu ”Delfi” satura kanālos
“Delfi” iespējas piedāvāt sabiedrībai kvalitatīvu žurnālistiku ir atkarīgas no mūsu komerciālajiem rezultātiem, bet tie ir atkarīgi no tā, kā ievērojam redakcijas vērtības, principus un nodrošinām redakcijas brīvību un neietekmējamību.
Izvietojot reklāmu, “Delfi” ievēro Reklāmas likumu un Patērētāju tiesību aizsardzības likumu un ar skaidrām norādēm nodala, kurš saturs ir sponsora vai reklāmdevēja finansēts. “Delfi” redakcijas saturu nekādi neietekmē attiecības ar reklāmdevējiem.
Natīvās un dažādu citu formātu reklāmas saturs portālā ir skaidri un nepārprotami nošķirts no redakcionālā satura. Sadarbību ar sponsoriem un reklāmdevējiem koordinē "Delfi" Reklāmas nodaļa un "Delfi Brand Studio" (DBS). Reklāmas saturā AS "Delfi" neizmanto vārdus “ziņas”, “žurnālistika”, “redakcija” vai citus terminus, kas varētu radīt mākslīgu iespaidu, ka klienta apmaksātais komerciālais saturs varētu būt redakcijas radīts vai saistīts ar žurnālistikas darba tapšanu.
Izvietojot natīvo un citu dažādu formātu reklāmas materiālus, AS “Delfi” visos gadījumos skaidri norāda to, ka saturs ir reklāma, nevis redakcijas veidots. DBS veidotu satura projektu galvenēs tiek norādīts konkrēts reklāmas satura atbalstītājs ar piebildi, ka saturs tapis sadarbībā.
Ja nav iespējams pievienot logo, tad pieminēts tiek nosaukums un piebilde, ka saturu veidojis DBS sadarbībā ar reklāmdevēju. Ja saturu radījis tikai reklāmdevējs, tad AS “Delfi” skaidri norāda, ka saturs ir “Apmaksāta informācija” un/vai “Komerciāls saturs”.
Tas pats tiek nodrošināts satura blokos, lai lasītāji varētu skaidri saprast, ka konkrētais izvietojuma laukums ir apmaksāts.
Visos natīvās reklāmas izvietojuma gadījumos, kad saturs tiek izplatīts “Delfi” satura blokos, uz titulbildēm ir redzama redzama sadarbību apliecinoša ikona (sarokošanās).
Kad AS “Delfi” izplata DBS saturu sociālajos tīklos, klāt tiek pievienota piebilde, ka DBS veidotais saturs ir tapis sadarbībā ar reklāmdevēju.
“Delfi” redakcijas žurnālisti, producenti un redaktori nedrīkst piedalīties DBS satura izveidē. DBS satura izveidi drīkst atbalstīt redakcijas fotogrāfi un video tehniskās nodaļas darbinieki, palīdzot nodrošinot vizuālos materiālus.
“Delfi” redakcionālā satura tapšanai (piemēram, video raidījumos) AS “Delfi” var piesaistīt integrēto un sponsorēšanas reklāmu, to skaidri un nepārprotami norādot. Šādos gadījumos nav pieļaujama reklāmdevēja iejaukšanās redakcionālajās izvēlēs.
“Delfi” redakcijas un reklāmas satura attiecībās tiek ievērots nošķirtības princips. Taču tas netraucē DBS radīt tādu saturu, kas skar sociāli svarīgas, sabiedrībai nozīmīgas tēmas. DBS rada reklāmas saturu, izmantojot redakcionālās vērtības un labāko multimediālo stāstniecības pieredzi.
Strīdīgos gadījumos DBS un Reklāmas nodaļa konsultējas ar redakciju par sadarbību ar klientiem, kas varētu negodprātīgi izmantot natīvās vai citu formātu reklāmas līdzību ar ikdienas redakcionālo saturu. “Delfi” galvenajam redaktoram ir tiesības apturēt šādas natīvās vai citu formātu reklāmas nokļūšanu “Delfi” saturā.