Буцах
НУУЦЛАЛЫН БОДЛОГО
АВЛИГЫН ЭСРЭГ БОДЛОГО
ЭРХ ТЭГШ БАЙДЛЫН БОДЛОГО
ЁС ЗҮЙН ДҮРЭМ
МЭДЭЭЛЛИЙН АЮУЛГҮЙ БАЙДЛ
ЫН БОДЛОГО
Банкны хэмжээнд Мэдээллийн аюулгүй байдлын удирдлагын тогтолцооны стандарт ISO27001:2022, Хүний хувийн мэдээллийн удирдлагын тогтолцооны стандарт ISO27701:2019 болон Төлбөрийн картын аюулгүй байдлын PCI DSS
зэрэг олон улсын стандартуудыг хэрэгжүүлэхдээ гадаад болон дотоод, санаатай, санамсаргүй үйлдэгдэх бүх төрлийн аюул заналаас банкны мэдээлэл, хүний хувийн мэдээлэл болон мэдээллийн хөрөнгийн нууцлал, бүрэн бүтэн, хүртээмжтэй байдлыг хангах ба Кибер аюулгүй байдлын тухай хууль, Хүний хувийн мэдээлэл хамгаалах тухай хууль болон бусад Монгол улсын хууль, эрх зүйн болон зохицуулагч байгууллагуудын бодлого, журам, дүрмийг хэрэгжүүлэн ажиллахыг зорино.
Үүнд:
ХААН Банк таны хувийн мэдээллийг хуульд зааснаас бусад тохиолдолд задруулахгүй байх үүргийг Монгол Улсын холбогдох хууль тогтоомжоор хүлээсэн байдаг.
Харилцагч дансаа хаалгасны дараа ч харилцагчийн мэдээллийн нууцлалтай байдлыг ХААН Банк хуульд нийцүүлэн хангасаар байх болно.
ХААН Банк нь харилцагчийнхаа мэдээллийн нууцлалыг хамгаалах зорилгоор техник технологийн болон процессын аюулгүй байдлын бүхий л арга хэмжээг холбогдох хууль тогтоомжийн дагуу үйл ажиллагаандаа хэрэгжүүлэн ажилладаг.
ХААН Банк нь Олон улсын мэдээллийн аюулгүй байдлын ISO27001:2022 стандарт болон шилдэг туршлагуудыг үйл ажиллагаандаа хэрэгжүүлэн ажилладаг.
ХААН Банкны төлбөрийн картын систем нь Төлбөрийн картын мэдээллийн аюулгүй байдлын олон удсын PCI DSS v4.0 стандартын шаардлагуудыг бүрэн хангаж, хэрэгжүүлэн ажилладаг.
SWIFT CSP-н (Customer Security Program) зөвлөмж, шаардлагуудыг үйл ажиллагаандаа ханган ажилладаг.
ХААН Банк нь гадны үйлчилгээ үзүүлэгч байгууллагатай хамтран ажиллахдаа Олон улсын аюулгүй байдлын шилдэг туршлагын дагуу Мэдээллийн аюулгүй байдлын стандартуудыг дагаж мөрдөн ажиллах хатуу шаардлагыг тавьдаг.
Харилцагчийн мэдээллийг хаашаа дамжуулж байгаагаас үл хамааран бид хүний хувийн болон нууцлалтай мэдээллийн аюулгүй байдлыг хангах шаардлагатай арга хэмжээг авч ажилладаг болно.
ХААН БАНКНЫ ХҮНИЙ ХУВИЙН МЭДЭЭЛЛИЙН НУУЦЛАЛЫН БОДЛОГО
Харилцагч таны мэдээлэл болон мэдээллийн нууцлалыг бид хүндэтгэж, чанд хадгалах бөгөөд нууцлалтай байдлыг ханган ажиллах нь бидний хувьд маш чухал юм.
ХААН Банк нь дэлхийн ихэнх улс орнуудад дагаж мөрддөг
Хүний хувийн мэдээллийн удирдлагын тогтолцооны стандарт ISO27701:2019
стандартыг Монгол улсдаа нэвтрүүлэн хэрэгжүүлж буй анхны байгууллага болж байна.
Бид тус стандартын хүрээнд энэхүү Хүний хувийн мэдээллийн нууцлалын бодлогоороо танд ХААН Банк харилцагчаасаа ямар зорилгоор ямар төрлийн мэдээллийг авдаг болон хэрхэн хамгаалж, хэрхэн хадгалдаг талаарх мэдээллийг ил тод, дэлгэрэнгүй бөгөөд хүртээмжтэйгээр хүргэхийг зорино.
ХУВИЙН МЭДЭЭЛЭЛ ГЭЖ ЮУ ВЭ?
Хувийн мэдээлэл гэж хүний эмзэг мэдээлэл болон хүний эцэг, эхийн нэр, өөрийн нэр, төрсөн он, сар, өдөр, төрсөн газар, оршин суугаа газрын хаяг, байршил, иргэний бүртгэлийн дугаар, боловсрол, гишүүнчлэл, цахим тодорхойлогч, хүнийг шууд болон шууд бусаар тодорхойлох, эсвэл тодорхойлох боломжтой бусад өгөгдөл мэдээллийг ойлгоно.
Эмзэг мэдээлэлд яс үндэс, угсаа гарал, арьс өнгө, шашин шүтлэг, итгэл үнэмшил, улс төрийн намын харъяалал, эрүүл мэнд, боловсрол болон хөдөлмөр эрхлэлтийн түүх, захидал харилцаа, гэр бүлийн байдал, гишүүдийн мэдээлэл, генетик болон биометрик мэдээлэл, цахим гарын үсэг, ял эдэлж байгаа болон ял эдэлсэн эсэх, бэлгийн чиг хандлага, хөрөнгийн гарал үүсэл, хөдлөх болон үл хөдлөх хөрөнгийн мэдээлэл, эрх бүхий байгууллагын лавлагаа зэрэг мэдээллүүд багтана.
ЗӨВШӨӨРӨЛ ӨГӨХ БОЛОН ЗӨВШӨӨРӨЛ ӨГӨХӨӨС ТАТГАЛЗАХ
ХААН Банк нь харилцагчийг зөвхөн өөрийн хүсэлтээр банкинд харилцагчаар бүртгүүлэх, банкнаас бүтээгдэхүүн, үйлчилгээ авах хүсэлтээ илэрхийлж, гэрээний зүйл заалт, нөхцлүүдийг болон шаардлагатай үнэн зөв мэдээллүүдийг банкинд гаргаж өгөхийг хүлээн зөвшөөрсөн тохиолдолд холбогдох гэрээг байгуулан, бүтээгдэхүүн үйлчилгээг үзүүлнэ. Үүнд, Засгийн газар болон улсын онцгой шийдвэрийн дагуу халамжийн данс нээх тохиолдол хамаарахгүй болно.
Харилцагч нь банктай гэрээ байгуулахын өмнө гэрээний нөхцөл, зүйл заалтыг хүлээн зөвшөөрөхгүй байх тохиолдолд банк үйлчилгээ үзүүлэхээс татгалзана. Хэрэв банктай гэрээ байгуулсны дараа харилцагч тухайн гэрээний дагуу өгсөн зөвшөөрлөөсөө татгалзах бол татгалзлаа бичгээр илэрхийлнэ. Энэ тохиолдолд банк үйлчилгээ үзүүлэхээс татгалзаж, харилцагчийн дансыг хааж, холбогдох гэрээг цуцлах арга хэмжээг авна.
Харилцагч нь өөрийн хүсэлтээр банкинд шинээр данс нээх болон бусад нэмэлт үйлчилгээг авах бүрт өмнө нь өгсөн мэдээллээ шинэчлэн өгөх бөгөөд зөвхөн үнэн зөв мэдээлэл, баримтыг өгөх шаардлагатай. Хэрэв харилцагч нь холбогдох хуулийн дагуу мэдээллээ шинэчлээгүй болон худал мэдээлэл, баримт бичиг бүрдүүлж өгсөн нь банкны холбогдох шалгалтуудаар тогтоогдсон тохиолдолд банк үйлчилгээ үзүүлэхээс татгалзах болон банкинд учирсан хохирлоо нөхөн төлүүлэх эрхтэй.
БИД ЯМАР ХУВИЙН МЭДЭЭЛЛИЙГ ЦУГЛУУЛДАГ ВЭ?
ХААН Банк нь харилцагч таны дараах хувийн мэдээллийг зөвхөн таныг өөрийн биеэр зөвшөөрч банкны аливаа бүтээгдэхүүн үйлчилгээний хүсэлтийн маягт дээр гарын үсэг зурж баталгаажуулсан болон цахим сувгаар хийгдэж буй бүтээгдэхүүн, үйлчилгээний нөхцлийг хүлээн зөвшөөрсөн тохиолдолд банкны бүтээгдэхүүн, үйлчилгээ үзүүлэх, санал болгох эсвэл мэдээлэл өгөх зорилгоор цуглуулна. Үүнд:
Хувийн мэдээлэл буюу таны овог нэр, иргэний үнэмлэх, регистрийн дугаар, гадаад улсын иргэн тохиолдолд Монгол улсад оршин суух эрхийн үнэмлэх болон гадаад паспортын хуулбар, оршин суугаа хаяг, шуудан болон цахим хаяг, утасны дугаар, факс гэх зэрэг мэдээллүүд;
Хөрөнгө орлогын мэдээлэл (зээл авах үед);
Таны ХААН Банкны цахим бүтээгдэхүүн үйлчилгээнд хандсан төхөөрөмжийн IP хаяг болон хандалтын түүх;
Гуравдагч байгууллагуудаас ирүүлсэн мэдээлэл буюу:
НД – Нийгмийн Даатгалын аливаа шимтгэл төлөлтийн мэдээлэл, лавлагаа
Татвар – Татварын өргүй эсэх лавлагаа
ШШГЕГ – Өр төлбөргүй эсэх лавлагаа
МБ – Монгол банкны зээлийн мэдээллийн сангаас харилцагчийн нэр дээр бүртгэлтэй бүх төрлийн зээлийн мэдээлэл;
Бусад шаардлагатай мэдээлэл.
БИД ЯАГААД ХУВИЙН МЭДЭЭЛЛИЙГ ЦУГЛУУЛДАГ ВЭ?
Бид Монгол улсын Иргэний хууль, Банкны тухай хууль, Банк, эрх бүхий хуулийн этгээдийн мөнгөн хадгаламж, мөнгөн хөрөнгийн шилжүүлэг, зээлийн үйл ажиллагааны тухай хууль, Мөнгө угаах, терроризмыг санхүүжүүлэхтэй тэмцэх тухай хууль болон тэдгээртэй нийцүүлэн гаргасан бусад хууль тогтоомж, Эрх бүхий зохицуулагч байгууллагын дүрэм, журам, ХААН Банкны дотоод бодлого журам, депозит, цахим болон картын бүтээгдэхүүн, үйлчилгээний шимтгэл, хураамжийн ерөнхий нөхцөл болон ISO27701:2019 стандартын хүрээнд таны мэдээллийг дараах шалтгаанаар авах, бүртгэх, ашиглах болон хуваалцах боломжтой:
Харилцагчийн гаргасан хүсэлтийн дагуу банкинд шинээр харилцагчаар бүртгэх;
Харилцагчийн хэрэгцээ шаардлагад нийцсэн бүтээгдэхүүн үйлчилгээг хүргэх;
Харилцагчаас ирүүлсэн санал, гомдолд дүн шинжилгээ хийх, шалгах, нөхөн барагдуулах;
Харилцагчийн өгсөн мэдээлэлд үндэслэн тохирох бүтээгдэхүүн үйлчилгээг санал болгож харилцагчид хүргэх үйлчилгээний чанарыг сайжруулах;
Харилцагчийн үйлчилгээ үзүүлэх явцад хувийн мэдээллийн зөрүүтэй байдал үүсэхээс урьдчилан сэргийлэх, танин баталгаажуулах;
Харилцагчийн мэдээлэл, банкны систем, байр, АТМ болон Киоск машины аюулгүй байдал, хамгааллыг хангах.
БИД ХЭРХЭН ХУВИЙН МЭДЭЭЛЛИЙГ ЦУГЛУУЛДАГ ВЭ?
Бид дараах тохиолдолд таны мэдээллийг банкны аливаа үйлчилгээ авах хүсэлтийн маягт, цахим сувгууд, судалгаа болон санал асуулгаар дамжуулан цуглуулна:
Харилцагчаар бүртгүүлэх, банкны бүтээгдэхүүн үйлчилгээг авах болон данс нээлгэхээр банкны салбарт биечлэн ирэх үед салбар тооцооны төвийн ажилтан авах;
Та гүйлгээ, төлбөр тооцоо болон зээлийн үйлчилгээг салбар тооцооны төвөөр болон цахим банкаар дамжууланавах хүсэлт гаргах үед;
Та бүх төрлийн төлбөрийн картыг ПОС, АТМ болон цахим банк ашиглах үед;
Та банкны салбар тооцооны төв, Үйлчилгээний нэгдсэн төв болон албан ёсны цахим сувгуудаар дамжуулан санал, гомдол ирүүлэх үед;
Та банкинд өмнө нь өгсөн мэдээллээ салбар тооцооны төв, Киоск машин болон цахим банкаар дамжуулан өөрчлөх болон шинэчлэх үед;
ХУВИЙН МЭДЭЭЛЛИЙГ АШИГЛАХ, ХАДГАЛАХ БОЛОН УСТГАХ
Бид Монгол улсын холбогдох хууль тогтоомж, ХААН Банкны дотоод бодлого, журам, депозит, цахим болон картын бүтээгдэхүүн, үйлчилгээний шимтгэл, хураамжийн ерөнхий нөхцөл болон ISO27701:2019 стандартын хүрээнд таны хувийн мэдээллийг танаас гаргуулан авч, танд бүтээгдэхүүн, үйлчилгээгээ үзүүлэх зорилгоор ашиглах бөгөөд “ХААН Банкны архивын ажиллагааны журам” болон “ХААН Банкны нууцын журам”-ын дагуу хувийн мэдээллийг хадгалах, архивлах болон устгах үйл ажиллагааг явуулна.
ХУВИЙН МЭДЭЭЛЛИЙН ХҮСЭЛТ
ХААН Банк нь харилцагчийн зөвшөөрлөөр, холбогдох хууль тогтмоомжийн дагуу харилцагчийн хувийн мэдээллийг авч бүтээгдэхүүн үйлчилгээгээ хүргэх бөгөөд харилцагчийн хүссэн үед түүний ямар төрлийн хувийн мэдээллүүдийг банк хадгалж буй талаарх лавлагааг гаргаж өгөх боломжтой бөгөөд харилцагч хүсэлтээ салбар тооцооны төвд хандан бичгээр гаргаж болно.
ХААН Банк нь харилцагчаас бичгэн хэлбэрээр ирүүлсэн хүсэлтийг нягтлан шалгаж, харилцагчийг танин баталгаажуулсны үндсэн дээр холбогдох мэдээллийг харилцагчид гаргаж өгнө.
БИД ТАНЫ МЭДЭЭЛЛИЙГ ХЭНТЭЙ ХУВААЛЦДАГ ВЭ?
ХААН Банк нь таны мэдээллийг Монгол улсын хууль тогтоомж, түүнд нийцүүлэн гаргасан дүрэм журам болон ISO27701:2019 стандартад заасны дагуу дараах эрх бүхий зохицуулагч байгууллага болон хууль хяналтын байгууллагад гаргаж өгөх үүрэгтэй. Үүнд:
Аливаа шүүх, прокурорын болон хууль сахиулах байгууллага, шүүхийн шийдвэр гүйцэтгэх алба болон тэдгээрийн эрх бүхий албан тушаалтны шаардлагаар;
Эрх бүхий зохицуулагч байгууллага, Монголбанк, Санхүүгийн зохицуулах хороо, гаалийн болон татварын алба түүний хянан шалгагч, улсын байцаагчийн эрх бүхий албан тушаалтан хуульд заасан чиг үүргээ хэрэгжүүлэхтэй холбогдуулан шаардсан;
Мөнгө угаах, санхүүгийн гэмт хэргээс урьдчилан сэргийлэхтэй холбоотой хуулиар хүлээсэн үүргийн дагуу тайлан мэдээг бэлтгэн, эрх бүхий зохицуулагч байгууллагад хүргүүлэх;
Зээлийн мэдээллийн санд мэдээлэл гаргаж өгөх;
Таны мэдээлэлд хандах эрхтэй буюу таныг төлөөлөхөөр итгэмжлэгдсэн эрх бүхий этгээдийн хүсэлтээр;
Хуульд заасан бусад үндэслэл, шаардлагаар;
ХААН Банк нь маркетингийн болон бүтээгдэхүүн үйлчилгээгээ сайжруулах зорилгоор таны мэдээллийг таны зөвшөөрөлд үндэслэн өөрийн гуравдагч талын үйлчилгээ үзүүлэгч байгууллагатай хуваалцах боломжтой.
ХЯНАЛТ БА ХЭРЭГЖИЛТ
ISO27001:2022; PCIDSS v 4.0 болон ISO27701:2019-ын хүрээнд мэдээллийн аюулгүй байдал болон мэдээллийн нууцлалын хэрэгжилт, хяналтыг Өгөгдөл Хамгаалах Ажилтан (Data Protection Officer) буюу ХААН Банкны Эрсдэл Хариуцсан Гүйцэтгэх захирлын тэргүүн орлогч хариуцан ажиллана.
ХОЛБОО БАРИХ
Хэрэв танд асууж тодруулах зүйл байгаа эсвэл нэмэлт мэдээлэл авахыг хүсвэл доорх хаягаар холбоо барина уу.
ХААН Банкны салбар, тооцооны төвүүд
ХААН Банкны Үйлчилгээний Нэгдсэн Төв: 1800 – 1917;
И-мэйл хаяг: help@khanbank.com / privacy@khanbank.com