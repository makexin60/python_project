✕
Area Legale
Privacy Policy
Cookie Policy
Condizioni d’uso dei siti
Condizioni di vendita
Regolamenti
INFORMATIVA PRIVACY
Tezenis ti dà il benvenuto!
Questa informativa descrive i dati personali che raccogliamo quando utilizzi questo sito web o ti rechi presso i punti vendita ad insegna “Tezenis”. Elenca inoltre gli scopi di utilizzo e i diritti che ti spettano in qualità di Interessato. Clicca su ciascun paragrafo di questa informativa: potrai ottenere informazioni importanti relative ai tuoi dati personali.
I trattamenti illustrati in quest’informativa si riferiscono unicamente ai servizi disponibili sul sito web
www.tezenis.com/
o nei punti vendita ad insegna “Tezenis”. Ti informiamo che all’interno del sito
www.tezenis.com/
potrebbero essere presenti rimandi a siti web di proprietà di terze parti che rispondono direttamente trattamenti dei dati ivi effettuati e per i quali ti invitiamo a consultare le relative privacy e cookie policies.
CHI È IL TITOLARE DEL TRATTAMENTO?
In relazione ai dati personali raccolti per l’utilizzo dei servizi disponibili su questo sito web e presso i punti vendita ad insegna “Tezenis” il Titolare del Trattamento è Calzedonia S.p.A. con sede legale in Via Portici Umberto Primo 5/3, Malcesine (Verona, Italia) e sede amministrativa in via Monte Baldo 20, Dossobuono di Villafranca (Verona, Italia). Calzedonia può essere contattata scrivendo una e-mail a
privacy@calzedonia.com
PERCHÉ UTILIZZIAMO I TUOI DATI?
A seguire puoi trovare l’elencazione di tutte le finalità per cui raccogliamo i tuoi dati personali: clicca su ciascun paragrafo per avere ulteriori informazioni.
Navigazione sito web
Finalità
: consentire la navigazione web; effettuare analisi statistiche aggregate finalizzate a misurare il corretto funzionamento di questo sito web e, in caso di reati informatici, accertare eventuali responsabilità.
Dati trattati
: indirizzi IP, nomi a dominio, URI. Tali dati vengono acquisiti dai sistemi informatici preposti al funzionamento di questo sito web.
Basi giuridiche
:
prestazione dei servizi volti a consentire agli utenti la navigazione di questo sito web;
legittimo interesse consistente nel garantire il corretto funzionamento dei sistemi informatici e a procedere all’accertamento dei possibili reati (eventualmente anche sulla base dell’esistenza di un obbligo di legge).
Periodo di conservazione
: 30 giorni successivi alla data di raccolta, salvo disposizioni di legge o provvedimenti di Autorità Pubbliche che impongano un tempo di conservazione differente in relazione ad accertamenti connessi ad eventuali reati informatici.
Acquisto online di prodotti
Finalità
: evasione degli ordini di acquisti effettuati online e svolgimento delle relative attività connesse (invio della merce, fatturazione, gestione dei pagamenti, monitoraggio della spedizione, consegna della merce, eventuale attivazione del processo di reso e rimborso dell’ordine, gestione del reso, ecc.).
Dati trattati
: dati di contatto (nome, cognome, indirizzo e-mail, numero di telefono) e indirizzo di spedizione. In caso di reso, ti chiederemo di comunicarci anche il tuo codice IBAN, necessario per effettuare il rimborso del prezzo della merce da te restituita. Non trattiamo i dati relativi al mezzo di pagamento da te indicato (es. numero della carta di pagamento e codice di sicurezza), che sono invece raccolti esclusivamente dal gestore del servizio di pagamento prescelto.
Base giuridica
: esecuzione del contratto di compravendita.
Periodo di conservazione
: tempo necessario ad adempiere agli obblighi contrattuali e normativi in materia di compravendita di prodotti (ad es. normativa fiscale).
Customer Care
Finalità
: mettiamo a tua disposizione un servizio di assistenza (via chat, telefono, e-mail, form online, social media) per ogni richiesta relativa all’acquisto dei nostri prodotti o all’utilizzo dei nostri servizi.  Le telefonate verso il customer care sono registrate: in questo modo possiamo valutare a migliorare la qualità e l’efficienza del servizio offerto alla nostra clientela. Conserviamo inoltre le tue richieste di assistenza qualora le stesse siano relative o connesse ad un reclamo effettuato da te nei nostri confronti o siano necessarie alla tutela dei nostri diritti.
Dati trattati
: dati necessari per rispondere alle richieste che svolgerai al nostro Customer Care (in particolare, per il servizio di assistenza via chat, ti chiederemo di fornire il tuo nome e il tuo indirizzo email; le telefonate oggetto di registrazione verranno limitate ad una percentuale inferiore all’30% del totale delle chiamate ricevute su base giornaliera).
Basi giuridiche
:
Esecuzione del contratto di compravendita di prodotti o di misure precontrattuali adottate a seguito di una tua richiesta;
Legittimo interesse a difendere i nostri diritti in sede giudiziale o stragiudiziale, in caso di reclami o contenziosi legali;
Relativamente al servizio di assistenza via chat, legittimo interesse a prevenire il c.d. “chat spam”
Relativamente alla registrazione delle telefonate, legittimo interesse al miglioramento della qualità ed efficacia del servizio offerto
Periodo di conservazione
: tempo strettamente necessario a soddisfare la tua richiesta; le registrazioni delle telefonate saranno conservate per un tempo non superiore a 93 giorni. Qualora venga presentato un reclamo o avviato un procedimento legale, le eventuali richieste di assistenza ad essi connesse saranno conservate per 10 anni.
Partecipazione a questionari di gradimento
Finalità
: raccogliere informazioni circa i tuoi interessi e preferenze nonché la tua opinione riguardo la qualità dei nostri prodotti, dei nostri servizi online e dei punti vendita e del nostro servizio di assistenza alla clientela. Alcuni questionari sono destinati a tutti i nostri clienti, altri sono disponibili a clienti loyalty o a seguito di una tua richiesta al nostro servizio clienti.
Dati trattati
: numero del ticket che è stato assegnato alla tua richiesta di assistenza, dati forniti durante la compilazione del questionario, nel caso in cui l’utente voglia essere ricontattato verranno altresì trattati i dati di contatto.
Basi giuridiche
: il consenso specifico dell’utente espresso mediante la compilazione di ogni questionario.
Periodo di conservazione
: fino ad 1 anno dalla loro raccolta. Se hai compilato i tuoi interessi e preferenze nella relativa sezione della tua area riservata ma hai abbandonato il questionario prima del suo completamento, i dati inseriti fino a quel momento verranno conservati per 4 mesi per consentirti di riprendere la compilazione dal punto in cui si è interrotta.
Programma fedeltà “Tezenis Talent”
Finalità
: gestione della partecipazione al programma fedeltà “Tezenis Talent”. I Dati saranno utilizzati per fornire gli sconti e i vantaggi previsti per gli iscritti al programma e, più in generale, per tutti gli adempimenti contrattuali e amministrativi correlati.
Dati trattati
: dati anagrafici e di contatto (nome, cognome, indirizzo postale, indirizzo e-mail, numero di telefono) indicati sul modulo di iscrizione online, sull’app “Tezenis” o, in caso di iscrizione effettuata presso i negozi “Tezenis”, richiesti dagli assistenti alla vendita; dati relativi agli acquisti effettuati ed ai punti, ai coupon ed agli sconti erogati.
Base giuridica
: esecuzione del contratto di iscrizione al programma fedeltà (
Regolamento programma fedeltà Tezenis Talent
.).
Periodo di conservazione
: tempo necessario alla gestione della tua partecipazione al programma fedeltà. In ogni caso, le informazioni relative ai tuoi acquisti ed interazioni con noi saranno conservate non oltre 12 mesi decorrenti dalla data della raccolta. Nel caso non utilizzassi alcun programma fedeltà dei seguenti brand appartenenti a Oniverse (Calzedonia, Intimissimi, Tezenis, Falconeri e Signorvino) per oltre tre anni, i tuoi dati verranno cancellati trascorso tale termine.
Invio di comunicazioni commerciali (“Marketing diretto”)
Finalità
: invio di comunicazioni commerciali mediante il servizio di posta tradizionale cartacea, e-mail, SMS, telefono fisso e cellulare, svolgimento di ricerche di mercato e attività di rilevazione del tuo grado di soddisfazione riguardanti prodotti relativi a tutti i brand di Oniverse (Calzedonia, Intimissimi, Atelier Emé, Tezenis, Falconeri e Signorvino).
Dati trattati
: dati di contatto (es. nome, cognome, indirizzo e-mail, numero di telefono)
Base giuridica
: il tuo consenso che potrai revocare in ogni momento scrivendo a
privacy@calzedonia.com
o accedendo alla tua area riservata.
Periodo di conservazione
:  fino alla revoca del tuo consenso.
Profilazione
Finalità
: la profilazione ci consente di inviarti comunicazioni commerciali personalizzate in base al tuo profilo e alle tue abitudini di acquisto e di navigazione oltre che di sviluppare prodotti e servizi coerenti con le preferenze della nostra clientela.
Dati trattati
: dati relativi ai tuoi acquisti - anche relativi agli altri brand di Oniverse (Calzedonia, Intimissimi, Atelier Emé, Tezenis, Falconeri e Signorvino) - al tuo paese di provenienza, al tuo genere e alla tua età, alla tua interazione con noi attraverso i nostri siti Internet, attraverso le App - che potranno essere sviluppate da noi o da terzi - ed attraverso i nostri canali social (es. Facebook). Potremo inoltre esaminare i dati relativi alla tua (eventuale) partecipazione al programma fedeltà “Tezenis Talent” ed alla fruizione dei servizi da noi forniti. Potremo, infine, arricchire il vostro profilo con informazioni di carattere statistico che potremo acquisire lecitamente da altre fonti: ad esempio, in relazione alla vostra zona di residenza (come ad esempio, informazioni demografiche, dati di georeferenziazione, etc.) o agli strumenti elettronici che utilizzate per interagire con noi.
Base giuridica
: il tuo consenso che potrai revocare in ogni momento scrivendo a
privacy@calzedonia.com
o accedendo alla tua area riservata.
Periodo di conservazione
: i dati relativi alle tue interazioni con noi verranno conservati per i 12 mesi decorrenti dalla data della raccolta; le informazioni relative ai tuoi acquisti verranno, invece, conservate per 3 anni decorrenti dalla data di effettuazione di ciascun acquisto.
Notifiche Push via Sito Web
Finalità
: durante il corso della navigazione sul sito web Tezenis e anche su siti diversi rispetto a questo, invio di messaggi istantanei visualizzati tramite il tuo browser e riguardanti i nostri prodotti, servizi e novità commerciali.
Dati trattati
: indirizzo IP.
Base giuridica
: il tuo consenso. Le notifiche possono essere interrotte in ogni momento modificando le impostazioni del browser di navigazione utilizzato.
Periodo di conservazione
: fino alla revoca del tuo consenso.
Notifiche Push in App
Tramite l'App Tezenis potremo inviarti notifiche In - App: potrai attivare o disattivare queste notifiche direttamente modificando le impostazioni del tuo dispositivo. Di seguito, potrai trovare le informazioni relative alle notifiche che utilizzano il dato relativo alla tua posizione (geolocalizzazione):
Finalità
: ricevere aggiornamenti e promozioni in App relative ai negozi vicino a te
Dati trattat
: la tua posizione, rilevata tramite il sistema di geolocalizzazione del tuo dispositivo (se attiva)
Base giuridica
: il tuo consenso, espresso mediante l’attivazione delle notifiche in App e della funzione di geolocalizzazione
Periodo di conservazione
: il dato relativo alla tua posizione verrà trattato unicamente per consentire l’invio della notifica e non verrà archiviato.
Antifrode
Finalità
: verificare la corrispondenza fra il soggetto acquirente e l’intestatario dello strumento di pagamento selezionato.
Dati trattati
: il tuo nome, cognome, i dettagli degli ordini e-commerce e le informazioni sulla tipologia di strumento di pagamento utilizzato per effettuare l’acquisto.
Base giuridica
: legittimo interesse alla prevenzione e contrasto delle frodi.
Periodo di conservazione
: due anni successivi alla raccolta del dato.
Registrazione all’area riservata
Finalità
: creazione di un’area riservata (“account”) che ti permetterà di salvare alcuni contenuti (ad es. la “wishlist” ossia la lista dei tuoi prodotti preferiti, la cronologia acquisti, ecc.).
Dati trattati
: dati personali anagrafici e di contatto indicati nel form online relativo alla registrazione all’area riservata. I dati indispensabili per la fruizione dei nostri servizi sono contrassegnati da un asterisco: in assenza di conferimento di queste informazioni non saremo quindi in grado di mettere a tua disposizione il servizio da te richiesto.
Base giuridica
: esecuzione del contratto di registrazione al sito web.
Periodo di conservazione
: nel caso non utilizzassi per oltre 3 anni gli account relativi ai brand di Oniverse, tali account e i dati ad essi afferenti verranno cancellati.
Salvataggio delle credenziali di accesso all’area riservata oltre il termine della sessione (“Rimani connesso”)
Finalità
: rendere più agevole l’utilizzo della tua area riservata (“account”) consentendoti di salvare le tue credenziali di accesso e di rimanere connesso al tuo account oltre il termine della sessione di navigazione.
Dati trattati
: le tue credenziali di accesso.
Base giuridica
: il tuo consenso espresso mediante l’accettazione di un cookie (consulta anche
Cookie Policy
).
Periodo di conservazione
: il cookie che consente di salvare le credenziali di accesso rimarrà attivo per 6 mesi. In qualsiasi momento, puoi disattivare i cookie accedendo alla sezione “Impostazioni Cookie” disponibile sulla
Cookie Policy
.
E-Gift Card
Finalità
: invio e utilizzo della carta “E-Gift Card”.
Dati trattati
: nome e indirizzo e-mail del destinatario dell’E-Gift Card. Questi dati ci vengono comunicati dall’acquirente della E-Gift Card.
Base giuridica
: legittimo interesse a garantire la consegna e fruizione della E-Gift Card.
Periodo di conservazione
: periodo di tempo strettamente necessario alla consegna della E-Gift Card e al suo successivo utilizzo.
Analisi statistiche
Finalità
: creazione di report statistici e modelli comportamentali al fine di esaminare – in forma aggregata - l’efficacia dal punto di vista economico delle iniziative commerciali (es. lancio di un nuovo prodotto) di Calzedonia S.p.A. e di indirizzare le future iniziative commerciali e promozionali.
Dati trattati
: informazioni relative ai tuoi acquisti (anche in relazione agli altri brand di Oniverse), paese di provenienza, età, genere, informazioni ottenute esaminando la tua interazione con noi, attraverso e-mail, i nostri siti Internet, la sezione relativa ai tuoi interessi e preferenze nella tua area riservata, se compilata, ed attraverso le App che potranno essere sviluppate da noi o da terzi (per maggiori informazioni, ti invitiamo a consultare le relative informative privacy).
Base giuridica
: legittimo interesse di Calzedonia S.p.A. ad analizzare - in forma pseudonimizzata (senza quindi informazioni direttamente attribuibili ai singoli clienti) - i dati della clientela per ottenere informazioni strategiche relative al comportamento d’acquisto della clientela, alle modalità con cui i clienti interagiscono con le società attraverso i diversi canali di comunicazione e all’efficacia delle iniziative commerciali e promozionali, al fine di poter competere con i principali operatori del settore.
Periodo di conservazione
: i dati relativi ai tuoi acquisti saranno conservati – in forma pseudonimizzata - per un periodo di cinque anni. Gli altri dati personali saranno conservati – in forma pseudonimizzata - per un periodo di due anni.
Acquisto di prodotti in punto vendita con consegna a casa o in negozio
Finalità
: qualora il prodotto che desideri non fosse disponibile, puoi ordinarlo nei nostri punti vendita e riceverlo a casa o presso il tuo negozio “Tezenis” preferito. Raccoglieremo quindi i tuoi dati personali per l’evasione del tuo ordine di acquisto e per lo svolgimento delle relative attività connesse (invio della merce, fatturazione, gestione dei pagamenti, tracciamento della spedizione, consegna della merce, eventuale attivazione del processo di reso e rimborso dell’ordine, gestione del reso, ecc.).
Dati trattati
: dati anagrafici e di contatto (nome, cognome, indirizzo di spedizione, indirizzo email, numero di telefono), informazioni relative al prodotto acquistato (es. taglia). Nel caso volessi effettuare il reso dei prodotti acquistati, per procedere al rimborso del prezzo versato, ti chiederemo di comunicarci il tuo codice IBAN.
Base giuridica
: esecuzione del contratto di compravendita.
Periodo di conservazione
: tempo necessario ad adempiere agli obblighi contrattuali e normativi in materia di compravendita di prodotti (es. normativa fiscale).
Titolare del trattamento
: Calzedonia S.p.A.; inoltre, se hai effettuato un acquisto presso un punto vendita gestito da una società affiliata (ossia una società con la quale intercorre un rapporto di affiliazione commerciale), tale società, assieme a Calzedonia S.p.A., è Contitolare del trattamento (tali soggetti definiscono congiuntamente modalità e finalità del trattamento). Per l’esercizio dei tuoi diritti in relazione a questa specifica finalità puoi contattare tutti i Contitolari scrivendo a
privacy@calzedonia.com
.
Vendita assistita personalizzata (solo per gli aderenti al programma fedeltà)
Finalità
: fornire un servizio di vendita assistita personalizzata dedicato agli iscritti al programma fedeltà che potranno usufruire dell’aiuto e della consulenza dei nostri assistenti alla vendita.
Dati trattati
: informazioni (es. taglia, colore, modello) relative agli acquisti da te effettuati nei 24 mesi precedenti.
Base giuridica
: legittimo interesse a fornire, nei propri punti vendita, il miglior servizio di assistenza alla clientela iscritta al programma fedeltà, in linea alle esigenze della stessa.
Periodo di conservazione
: 24 mesi decorrenti dalla data della raccolta.
Soggetti a cui vengono comunicati i dati
: oltre ai soggetti indicati nel paragrafo “A chi comunichiamo i tuoi dati?”, per questa specifica finalità abbiamo necessità di comunicare i tuoi dati ai dipendenti di società che, sulla base di un contratto di affiliazione commerciale, gestiscono punti vendita ad insegna “Tezenis”.
Recensioni dei prodotti
Finalità
: raccogliere la valutazione e recensione dei clienti dai prodotti da loro acquistati.
Dati trattati
: il tuo indirizzo e-mail, il tuo nome, il tuo cognome, i prodotti da te acquistati, la valutazione e la recensione al prodotto da te condivisa; sul nostro sito web, la tua recensione conterrà soltanto il tuo nome e l’iniziale del tuo cognome.
Basi giuridiche
: il tuo consenso che potrai revocare in ogni momento scrivendo a
privacy@calzedonia.com
.
Periodo di conservazione
: la recensione sarà visibile nella pagina del prodotto da te acquistato fino a quando questo sarà disponibile, in seguito potrai continuare a visualizzare le tue recensioni esclusivamente nella tua area riservata. Potrai chiedere la cancellazione della tua recensione in ogni momento scrivendo a
privacy@calzedonia.com
.
Invio dello scontrino fiscale in formato digitale
Finalità
: invio a mezzo e-mail dello scontrino fiscale relativo ad un acquisto effettuato presso un punto vendita “Tezenis”.
Dati trattati
: indirizzo e-mail
Basi giuridiche
:
adempimento di obblighi normativi in materia fiscale;
adempimento di obblighi contrattuali.
Periodo di conservazione
: 10 giorni successivi all’emissione dello scontrino.
Titolare del trattamento
: Calzedonia S.p.A.; inoltre, se hai effettuato un acquisto presso un punto vendita gestito da una società affiliata (ossia una società con la quale intercorre un rapporto di affiliazione commerciale), tale società, assieme a Calzedonia S.p.A., è Contitolare del trattamento (tali soggetti definiscono congiuntamente modalità e finalità del trattamento). Per l’esercizio dei tuoi diritti in relazione a questa specifica finalità puoi contattare tutti i Contitolari scrivendo
privacy@calzedonia.com
.
Informazioni sulla disponibilità di un prodotto
Finalità
: invio di un avviso all’indirizzo e – mail da te indicato riguardante la nuova disponibilità di un prodotto (cd. back in stock)
Dati trattati
: indirizzo e – mail
Base giuridica
: esecuzione di misure precontrattuali adottate sulla base di una tua richiesta
Periodo di conservazione
: il tuo indirizzo e - mail verrà eliminato subito dopo averti informato della nuova disponibilità del prodotto da te richiesto e, in ogni caso, entro e non oltre un mese dalla richiesta.
Segue fattura
Finalità
: emissione di fattura relativa ad un acquisto effettuato presso un punto vendita ad insegna “Tezenis”
Dati trattati
: nome, cognome, dati di contatto, indirizzo di fatturazione, codice fiscale, p.iva, indirizzo di residenza, codice destinatario (codice SDI).
Basi giuridiche
:
adempimento di obblighi normativi in materia fiscale;
adempimento di obblighi contrattuali.
Periodo di conservazione
: tempo necessario a adempiere agli obblighi contrattuali e normativi in materia di compravendita di prodotti (ad es. normativa fiscale).
Titolare del trattamento
: Calzedonia S.p.A; Se hai effettuato un acquisto presso un punto vendita gestito da una società affiliata (ossia una società con la quale intercorre un rapporto di affiliazione commerciale) - tale società agisce come Titolare autonomo del trattamento.
Videosorveglianza dei punti vendita
Finalità
: nei nostri punti vendita è presente un sistema di videosorveglianza a tutela della sicurezza dei nostri punti vendita, del personale e dei clienti che vi accedono. La finalità del trattamento è quindi quella di tutela rispetto a concrete situazioni di pericolo quali incendi, furti, rapine, atti di vandalismo e accessi illeciti. Le immagini raccolte potranno essere utilizzate anche per finalità di difesa, accertamento ed esercizio delle proprie pretese e diritti.
Dati trattati
: la tua immagine.
Basi giuridiche
: legittimo interesse del titolare alla tutela del proprio patrimonio aziendale e alla sicurezza dei propri dipendenti e clienti.
Periodo di conservazione
: Le immagini saranno conservate per un periodo di 72 ore. In caso di richiesta da parte dell’autorità giudiziaria o della polizia giudiziaria o, comunque, nel caso di utilizzo delle immagini in un procedimento giudiziario, il termine di conservazione potrà essere prolungato sino alla definizione del procedimento stesso.
Partecipazioni ad eventi e iniziative
Finalità
: partecipazione agli eventi e alle iniziative da noi proposte.
Dati trattati
: i dati personali contenuti nel form di iscrizione relativo a ciascuna iniziativa. Verranno raccolti solo dati personali comuni (es. nome, cognome, informazioni di contatto).
Basi giuridiche
: il tuo consenso specifico espresso mediante la compilazione del form di iscrizione.
Periodo di conservazione
: durata di svolgimento dell’evento. A seguito dell’evento i dati verranno cancellati.
Titolare del trattamento
: Calzedonia S.p.A.; inoltre, se hai effettuato la registrazione ad un evento o una iniziativa che si terrà presso un punto vendita gestito da una società affiliata (ossia una società con la quale intercorre un rapporto di affiliazione commerciale), tale società, assieme a Calzedonia S.p.A., è Contitolare del trattamento (tali soggetti definiscono congiuntamente modalità e finalità del trattamento). Per l’esercizio dei tuoi diritti in relazione a questa specifica finalità puoi contattare tutti i Contitolari scrivendo a
privacy@calzedonia.com
.
A CHI COMUNICHIAMO I TUOI DATI?
Per raggiungere le menzionate finalità, abbiamo la necessità di comunicare i tuoi dati a queste categorie di soggetti:
-  personale di Calzedonia S.p.A., incaricato della gestione del nostro sito web e dei servizi disponibili online e presso i punti vendita;
- fornitori di Calzedonia S.p.A. (es. fornitori di servizi e piattaforme IT, consulenti): tali soggetti utilizzano i tuoi dati in qualità di “responsabili del trattamento”, nominati da Calzedonia S.p.A., attraverso la sottoscrizione di uno specifico contratto;
- dipendenti di società che, sulla base di un contratto di affiliazione commerciale, gestiscono punti vendita ad insegna “Tezenis”, limitatamente ai seguenti trattamenti “Programma fedeltà “Tezenis Talent”, “Acquisto di prodotti in punto vendita con consegna a casa o in negozio”, “Vendita assistita personalizzata”, “Invio dello scontrino fiscale in formato digitale”, “Partecipazione ad eventi e iniziative”;
- istituti di credito, società che effettuano servizi di spedizione e trasporto, società assicurative: tali soggetti agiscono in qualità di autonomi titolari del trattamento e il loro coinvolgimento è necessario per effettuare operazioni necessarie connesse all’utilizzo dei nostri servizi (es. effettuare pagamenti; recapitare la merce acquistata).
COOKIE
Utilizziamo i cookie in alcune aree del sito. Ti chiediamo di prendere visione della
Cookie Policy
, da consultare unitamente a questa informativa.
SOCIAL NETWORK
Sul nostro sito potresti trovare anche social buttons/widgets, ovvero quei particolari "pulsanti" raffiguranti le icone di social network (ad esempio, Facebook, Google e X) e social wall interattivi (che presentano contenuti provenienti dai social). Questi "pulsanti" consentono agli utenti che stanno navigando il nostro sito di interagire con un click direttamente con il social network, il quale acquisisce i dati relativi alla tua visita. In alcune aree del sito è previsto anche il c.d. social login, che ti consente di accedere alla tua area riservata mediante l’account del social network. Quando effettui il social login, accetti i termini, le condizioni di utilizzo e la privacy policy del social network stesso.
TRASFERIAMO IN PAESI EXTRA UE I TUOI DATI PERSONALI?
I dati personali raccolti potranno essere trasferiti al di fuori dell’Unione Europea. In tal caso, il trasferimento avverrà nel rispetto delle disposizioni del Regolamento UE 2016/679 (“GDPR”) (in particolare, i dati verranno trasferiti soltanto previa sottoscrizione delle Clausole Contrattuali Standard approvate dalla Commissione UE con decisione n.2021/914/UE oppure verso Paesi in grado di garantire un adeguato livello di protezione dei dati personali e destinatari quindi di una Decisione di Adeguatezza adottata dalla Commissione UE).
È STATO NOMINATO UN RESPONSABILE DELLA PROTEZIONE DEI DATI (DPO)?
Calzedonia S.p.A. ha nominato un Responsabile della protezione dei dati personali, incaricato di vigilare sull’osservanza della normativa a tutela dei dati personali e di fungere da punto di contatto per le richieste dei soggetti a cui i dati personali si riferiscono, che può essere contattato scrivendo all’indirizzo e-mail
dpo@calzedonia.com
.
QUALI SONO I DIRITTI CHE PUOI ESERCITARE IN QUALITÀ DI INTERESSATO?
Puoi esercitare i diritti che il GDPR ti garantisce riguardo i tuoi dati personali scrivendo a
privacy@calzedonia.com
. Ci impegniamo a dare riscontro alla tua richiesta nel più breve tempo possibile e comunque non oltre il termine di trenta giorni dal ricevimento della tua segnalazione. In taluni casi, potremmo richiederti ulteriori informazioni, qualora, in relazione alla tua richiesta, si renda necessario verificare la tua identità. In particolare, puoi esercitare i seguenti diritti:
Diritto di accesso
, ossia il diritto di sapere se è in corso un trattamento di dati personali che ti riguardano e, se confermato, di ottenere una copia di tali dati ed essere informato su: l’origine dei dati, le categorie di dati personali trattate, i destinatari dei dati, le finalità del trattamento, l’esistenza di un processo decisionale automatizzato (compresa la profilazione), il periodo di conservazione dei dati, i diritti previsti dal GDPR;
Diritto di ottenere la rettifica o l’integrazione dei tuoi dati
;
Diritto di ottenere la cancellazione
dei dati personali qualora tali dati non fossero più necessari per le finalità per le quali sono stati raccolti, o qualora non fossimo più autorizzati a trattarli;
Diritto di ottenere la limitazione del trattamento
dei dati personali nei seguenti casi: i) hai contestato l’esattezza dei dati personali. Puoi richiedere una limitazione del trattamento per il periodo necessario a verificare l’esattezza dei dati; ii) non siamo più autorizzati a trattare i dati, e invece di cancellarli, puoi chiederci di limitarne l’utilizzo; iii) qualora i dati personali in nostro possesso, nonostante non siano più necessari per le finalità per le quali sono stati raccolti, siano per te necessari per l’accertamento, l’esercizio o la difesa di un diritto in sede giudiziaria;
Diritto alla portabilità dei dati
, ossia il diritto di ricevere in un formato strutturato, di uso comune e leggibile da dispositivo automatico i dati personali che ti riguardano, nonché il diritto di chiedere che tali dati siano trasmessi ad un altro Titolare;
Diritto di revocare il consenso
, per i trattamenti che si fondano su di esso;
Diritto di opporti
in qualsiasi momento al trattamento dei tuoi dati personali basato su di un nostro legittimo interesse.
Hai altresì il diritto di proporre reclamo alla competente autorità di controllo
in materia di protezione dei dati qualora ritenessi che il trattamento dei tuoi dati avvenga in contrasto con le disposizioni del GDPR.
Periodicamente ci riserviamo di aggiornare il contenuto di questa pagina. Ti invitiamo a consultare regolarmente questa informativa in modo da rimanere aggiornato rispetto ad eventuali modifiche intervenute successivamente alla tua ultima consultazione.
Ultimo aggiornamento: Dicembre 2024
Ti serve aiuto?
Chat
online
offline
CLICCA QUI
Chiama 0458613620
a pagamento: LUN-SAB, 8-20
Scrivici una e-email
Segui il tuo ordine/reso
Lascia un feedback
×
Ti serve aiuto?
label.service.not.available
Esperienza personalizzata
Vuoi personalizzare la tua navigazione con contenuti esclusivi? Tramite i cookie di profilazione ti proporremo contenuti e comunicazioni pubblicitarie personalizzate. Cliccando “Accetta tutti i Cookie” acconsenti all’utilizzo dei cookie, chiudendo invece questo banner tramite il tasto chiudi proseguirai la navigazione e i cookie non saranno attivi. Per maggiori informazioni sui cookie consulta
Cookie Policy
. In qualunque momento, per modificare le tue preferenze, clicca su
Impostazioni cookie
presente nella cookie policy”.
ACCETTA TUTTI I COOKIE
Chiudi
CONFIGURATORE IMPOSTAZIONI COOKIE
Cookie Tecnici/Analitici
Cookie di Profilazione
CONFIGURATORE IMPOSTAZIONI COOKIE
Utilizzando questo configuratore, potrai modificare in ogni momento le tue preferenze relative ai cookie.
I cookie tecnici, strettamente necessari per la fruizione delle funzionalità essenziali del sito, non possono essere disattivati.
Direttamente da questo configuratore potrai invece attivare o disattivare i cookie di profilazione.
Sempre attivi
Questi cookie sono necessari per garantire la normale navigazione e fruizione del sito web e non richiedono preventivo consenso da parte dell'utente per il loro utilizzo.
Cookie di Profilazione
Questi cookie sono utilizzati per proporti contenuti personalizzati e pubblicità mirate e richiedono il preventivo consenso da parte dell'utente per il loro utilizzo.
Back Button
Elenco dei cookie
Filter Button
Consent
Leg.Interest
checkbox label
label
checkbox label
label
checkbox label
label
Clear
checkbox label
label
Apply
Cancel
Domande frequenti
Contatta il servizio clienti
0454520015 : LUN - SAB 08 -20. Numero a pagamento.
Chiedi info sul tuo ordine/reso
Live chat:
Chatta con un esperto