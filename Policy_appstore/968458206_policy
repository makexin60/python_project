Hyr
|
Regjistrohu / Register
Register your business as a foreign citizen
i
NJOFTIM
Për të gjithë qytetarët dhe bizneset, identifikimi në llogarinë tuaj në e-Albania në vijim do të kryhet duke vendosur, përveç kredencialeve tuaja (NID/NIPT dhe fjalëkalimin) dhe kodin 6-shifror (fjalëkalim me një përdorim), që do të dërgohet në numrin tuaj të telefonit dhe në adresën tuaj të e-mail-it, në çdo rast identifikimi apo ndryshimi të fjalëkalimit.
Qytetarët dhe bizneset të cilët, në llogarinë në portal, kanë deklaruar numër të huaj telefoni, kodin 6-shifror do ta marrin me e-mail, në adresën e regjistruar në llogarinë e tyre.
Lexo më shumë
Ju sjellim në vëmendje që të merren masa për përditësimin e numrit të telefonit ose adresës së e-mail-it.
Për përditësimin e të dhënave në llogarinë e e-Albania ju mund të bëni ndryshimin në rubrikën "Hapësira ime", duke zgjedhur "
Ndrysho të dhënat e llogarisë
".
Nëse nuk mund të aksesoni llogarinë tuaj në portal dhe nuk posedoni më numrin e telefonit dhe adresën e-mail-it të regjistruar në llogari, kontaktoni në
helpdesk@e-albania.al
dhe kërkesa juaj do të trajtohet me prioritet nga stafi i e-Albania.
Faleminderit!
KRYESORE
(current)
E-SHËRBIME
SHËRBIME INFORMATIVE
NDIHMË DHE SUPORT
Hyr
|
Regjistrohu / Register
Register your business as a foreign citizen
LinkButton
Agjencia Kombëtare e Shoqërisë së Informacionit
(këtu e më poshtë referuar AKSHI), është krijuar sipas Vendimit nr. 673, datë 22.11.2017 "Për Riorganizimin e Agjencisë Kombëtare të Shoqërisë së Informacionit". Kjo agjenci është bërë funksionale me emërimin e Drejtorit të Përgjithshëm të saj në Shtator të vitit 2007. Nga kjo periudhë dhe deri në Janar të vitit 2008 është bërë i mundur plotësimi i agjenicisë me stafin e saj. Që nga kjo periudhë agjencia funksionon me efikasitet të plotë.
Objekti i veprimtarisë së AKSHI-t
a) Zbatimin e politikave e të strategjive, për zhvillimin e sektorit të shoqërisë së informacionit (më poshtë SHI) dhe në veçanti të teknologjisë së informacionit dhe komunikimit (më poshtë TIK);
b) Bashkërendimin e programeve në fushën e SHI-së dhe në veçanti të TIK-ut;
c) Nxitjen e investimeve në fushën e SHI-së;
ç) Hartimin e praktikave për ushtrimin e kompetencave që i jepen ministrit nga legjislacioni në fushën e komunikimeve elektronike;
d) Promovimin e teknologjive të reja në fushën e SHI-së;
dh) Dhënien e kontributit në edukimin dhe nxitjen e përdorimit të TIK-ut nga publiku
OBJEKTI I KËSAJ RREGULLOREJE
Kjo rregullore  ka për objekt informimin e subjekteve të të dhënave  personale mbi mënyrën e mbledhjes, përpunimit, përhapjes, ruajtjes dhe masave të sigurisë që janë marrë për të dhënat e tyre në portalin qeveritar
e-Albania.
Bazuar në:
- Kushtetutën e Republikës së Shqipërisë,
- Ligjin Nr.9887 datë 10.03.2008 "Për Mbrojtjen e të Dhënave Personale",
- Ligjin Nr.9918 datë 19.05.2008 "Për Komunikimet Elektronike dhe Postare", si dhe aktet e tjera nënligjore në
plotësim.
Administratori i portalit
(Agjencia Kombëtare e Shoqërisë së Informacionit)
, kryen përpunimin e ligjshëm të të dhënave personale duke respektuar dhe garantuar të drejtat dhe liritë themelore të njeriut dhe në veçanti të drejtën e ruajtjes së jetës private.
MBROJTJA E TË DHËNAVE
Mbrojtja e të dhënave bazohet në:
- Përpunimin në mënyrë të drejtë dhe të ligjshme;
- Grumbullimin për qëllime specifike, të përcaktuara qartë, e legjitime dhe në përpunimin në përputhje me këto qëllime;
- Mjaftueshmërinë e të dhënave, të cilat duhet të lidhen me qëllimin e përpunimit dhe të mos e tejkalojnë këtë qëllim;
- Saktësinë që të dhënat duhet të kenë dhe, kur është e nevojshme, duhet të përditësohen duhet ndërmarrë çdo hap i arsyeshëm për të fshirë apo korrigjuar të dhëna të pasakta apo të paplota, në lidhje me qëllimin për të cilin janë mbledhur apo për të cilin përpunohen më tej;
- Mbajtjen në atë formë, që të lejojë identifikimin e subjekteve të të dhënave për një kohë, por jo më tepër sesa është e nevojshme për qëllimin, për të cilin ato janë grumbulluar ose përpunuar më tej.
TË  DREJTAT E SUBJEKTIT TË TË DHËNAVE
- E drejta për akses
1. Çdo person ka të drejtë që pa pagesë me kërkesë me shkrim, të marrë nga kontrolluesi:
- Konfirmimin nëse të dhënat personale po i përpunohen ose jo, informacion për qëllimin e përpunimit, për kategoritë e të dhënave të përpunuara dhe për marrësit e kategoritë e marrësve, të cilëve u përhapen të dhënat personale;
në një formë të kuptueshme, të dhënat personale dhe informacionin e disponueshëm për burimin e tyre;
2. Kontrolluesi, brenda 30 ditëve nga data e marrjes së kërkesës, informon subjektin e të dhënave ose i shpjegon atij arsyet e mosdhënies së informacionit.
Kontrolluesi
Agjensia Kombëtare e Shoqërisë së Informacionit
Rr.  Papa Gjon Pali i II, Nr 3
1003  Tiranë, Shqipëri
Web:
https://e-albania.al
- E drejta për të kërkuar bllokimin, korrigjimin ose fshirjen
1. Çdo subjekt i të dhënave ka të drejtë të kërkojë bllokimin, korrigjimin ose fshirjen e të dhënave pa pagesë, kur vihet në dijeni se të dhënat rreth tij nuk janë të rregullta, të vërteta, të plota ose janë përpunuar dhe mbledhur në kundërshtim me dispozitat e këtij ligji.
2. Kontrolluesi, brenda 30 ditëve nga data e marrjes së kërkesës së subjektit të të dhënave, duhet ta informojë atë për përpunimin e ligjshëm të të dhënave, kryerjen ose moskryerjen e bllokimit, korrigjimit apo të fshirjes.
3. Kur kontrolluesi nuk bën bllokimin, korrigjimin ose fshirjen e të dhënave të kërkuara prej tij, subjekti i të dhënave ka të drejtë të ankohet te komisioneri.
PËRHAPJA E TË DHËNAVE PERSONALE
AKSHI
nuk i transmeton të dhënat tuaja personale palëve të treta, me përjashtim të rasteve kur është dhënë pëlqimi juaj shprehimisht për një gjë të tillë.
MASAT E SIGURISË NË  LIDHJE ME TË DHËNAT PERSONALE
AKSHI, është i  ndërgjegjshëm për rëndësinë dhe sensitivitetin e të dhënave personale dhe respekton në mënyrë rigoroze masat për sigurinë që parashikohen në Ligjin Nr 9887 datë 10.03.2008 "Për Mbrojtjen e të Dhënave Personale". Kjo arrihet nëpërmjet përdorimit të teknikave të avancuara dhe moderne për të ruajtur bazat e të dhënave dhe sistemet e saj kompjuterike. Po ashtu, AKSHI kujdeset që transferimi dhe regjistrimi i të dhënave të bëhet me masa të plota sigurie në përputhje të plotë me legjislacionin përkatës.
Ky njoftim mbi ruajtjen e privatësisë për të arritur mbrojtjen e të dhënave personale nuk përfshin  lidhjet midis kësaj faqeje dhe faqeve të tjera. Ne ju inkurajojmë të lexoni deklaratat e privatësisë në faqet e tjera të internetit që ju vizitoni pasi kushtet e këtyre faqeve  mund të ndryshojnë nga ato të
AKSHI
-t.
PYETJE APO ANKESA
Me anë të shpjegimit të mësipërm, AKSHI shpreson t'ju ketë informuar saktësisht dhe në mënyrë të plotë rreth çështjeve të privatësisë suaj. 
Nëse keni pyetje, ankesa/kërkesa/ vërejtje rreth këtyre çështjeve, mos hezitoni që të na kontaktoni në adresën e mëposhtme:
Kontrolluesi
Agjensia Kombëtare e Shoqërisë së Informacionit
Rr. Papa Gjon Pali i II, Nr 3
1003 Tiranë, Shqipëri
web: www.e-albania.al
E DREJTA PËR TU ANKUAR
Çdo person, që pretendon se i janë shkelur të drejtat, liritë dhe interesat e ligjshëm për të dhënat personale, ka të drejtë të ankohet ose të njoftojë komisionerin dhe të kërkojë ndërhyrjen e tij për vënien në vend të së drejtës së shkelur. Pas këtij ankimi, në përputhje me Kodin e Procedurës Civile, subjekti i të dhënave mund të ankohet në gjykatë.
Komisionieri për Mbrojtjen e të dhënave
Rruga "A. Toptani", Kati II-të.
http://www.idp.al
Në rast se subjekti i të dhënave ka bërë ankim, kontrolluesi nuk ka të drejtë të ndryshojë të dhënat personale deri në dhënien e vendimit përfundimtar.
TË TJERA
Kjo rregullore duhet kuptuar në përputhshmëri me Kushtet e Përgjithshme të kësaj faqeje.
Agjencia Kombëtare e Shoqërisë së Informacionit
rezervon të drejtën që të ndryshojë apo modifikojë këtë rregullore në çdo moment, në zbatim të çdo ndryshimi të mundshëm të legjislacionit në fushën e mbrojtjes së të dhënave personale dhe privatësisë.
E RËNDËSISHME!
Të dhënat e përdoruesve në portalin e-Albania shfaqen automatikisht nga databazat e institucioneve që i administrojnë ato.
Në asnjë rast e-Albania nuk modifikon të dhënat e publikuara.
Your relation shortly expires
Time to the end of the relation
Continue
Log off
Ju lutem vlerësoni shërbimin
Komenti juaj për cilësinë e shërbimit që morët
Vlerëso