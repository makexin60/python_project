Aggiornato al 26-04-2024
CONDIZIONI GENERALI DI UTILIZZO DELL’APPLICAZIONE GOXGO
Taxi Napoli s.r.l. in persona del legale rappresentante, con sede legale in Calata San Marco, 13 – 80133 Napoli, Codice Fiscale e Partita IVA 08769841217, indirizzo e-mail info@taxinapoli.it, di seguito anche Taxi Napoli, ha approntato un’applicazione software dedicata ai dispositivi di tipo mobile denominata GOXGO – di seguito indicata anche solo come “applicazione” o “app” – eseguibile sia in ambiente operativo ANDROID che IOS, scaricabile gratuitamente dall’utente su smartphone collegabili a Internet, che consente all’utente stesso di richiedere o prenotare il servizio di trasporto persone a mezzo taxi effettuato da conducenti con regolare licenza o autorizzazione, che forniscono il servizio di trasporto in piena autonomia e responsabilità, essendo l’oggetto del servizio della applicazione la messa in relazione dell’utente richiedente con il conducente direttamente o tramite le compagnie a cui aderiscono, per mezzo di detta applicazione, alle condizioni e nei termini che seguono.
SERVIZIO EROGATO DA L’APP GOXGO
Taxi Napoli mette a disposizione dell’utente l’applicazione software dedicata ai dispositivi di tipo mobile collegabili a Internet denominata GOXGO che, ove disponibile, consente all’utente di richiedere il servizio di trasporto persone da parte di un taxi, ai sensi degli artt. 1678 e ss. c.c., fatta salva la disponibilità dei mezzi al momento della richiesta. L’applicazione consente al conducente del taxi di rilevare la posizione dell’utente richiedente, che viene trasmessa al conducente con i dati personali inseriti dall’utente per la propria identificazione.
Al fine di poter usufruire del servizio fornito dall’applicazione, l’utente è tenuto a scaricare gratuitamente l’applicazione GOXGO e ad effettuare la registrazione fornendo il proprio nome e cognome (nome utente), indirizzo email e numero di cellulare. Completata con successo la registrazione, l’utente riceverà via sms al numero di cellulare dallo stesso inserito un codice OTP (OneTimePAssword) per la verifica del predetto numero, acquisendo in tal modo il diritto di utilizzare il software e l’applicazione nei modi e termini di cui alle presenti condizioni e ai sensi delle leggi vigenti. Il codice OTP ha validità per 60 minuti, trascorsi i quali l’utente dovrà richiedere un nuovo codice. Detto codice ha validità per una sola volta e non è ammesso utilizzare lo stesso codice OTP su più telefoni.
Con l’utilizzo della predetta applicazione e l’invio della richiesta del servizio da parte dell’utente, la posizione dell’utente viene geolocalizzata mediante dispositivo gps e viene indirizzata alla centrale taxi per la ricerca del conducente taxi più vicino o competente per la zona richiesta.
L’utente che richiede il servizio di trasporto, può, tramite la predetta applicazione, indicare in maniera specifica la tipologia del mezzo richiesto per le sue esigenze, grazie all’inserimento di dati precisi in appositi filtri inseriti nell’applicazione medesima. Tuttavia, mediante l’inserimento di tali filtri specifici, l’utente prende atto che al momento della richiesta potrebbero non essere disponibili i predetti mezzi con le particolarità richieste, ferma restando la possibilità di richiedere in ogni caso altro taxi avente caratteristiche generiche.
Nelle prestazioni erogate dalla predetta applicazione non sono compresi e pertanto rimangono a carico dell’utente richiedente:
1) Il collegamento a internet per poter usufruire dell’applicazione, in base al piano tariffario del proprio operatore telefonico;
2) I requisiti tecnici e la configurazione, nonché la prestazione dell’apparecchio ai fini dell’utilizzo dell’applicazione e l’aggiornamento del software necessario.
Il download dell’applicazione GOXGO nonché le singole richieste effettuate tramite la suddetta applicazione sono offerte all’utente gratuitamente da Taxi Napoli e a quest’ultima non sarà dovuto il versamento di alcun corrispettivo. Può, tuttavia, esservi l’obbligo di versare un supplemento al prezzo della corsa al conducente, qualora le Autorità amministrative comunali lo prevedano per legge, art. 5 comma 1 legge 21/92. In tal senso, infatti, Taxi Napoli dispone di collaborazione con altre centrali taxi e compagnie locali che processano i dettagli della richiesta dell’utente e assegnano la stessa attraverso sistemi di assegnazione corse taxi esistenti.
Al momento dell’accettazione da parte del conducente della richiesta taxi inviata dall’utente attraverso l’applicazione, si conclude un contratto a pagamento tra l’utente richiedente e il conducente del taxi, contratto al quale Taxi Napoli è totalmente estranea. Pertanto Taxi Napoli non ha alcuna responsabilità per gli obblighi derivanti dal contratto di trasporto privato di persone di cui sopra in quanto l’utente, con la registrazione nella app e quindi l’accettazione delle presenti condizioni, prende atto e riconosce che il servizio fornito da Taxi Napoli si configura e si limita alla sola agevolazione dell’incontro tra domanda e offerta. Il versamento del compenso per il servizio richiesto avviene secondo le norme vigenti esclusivamente tra l’utente e il conducente.
MODALITÀ DI PAGAMENTO
L’applicazione consente all’utente che lo desideri la possibilità di pagare il corrispettivo per il servizio taxi usufruito, attraverso la applicazione stessa. Tale possibilità, qui di seguito chiamata pagamento Taxi Napoli, è a totale discrezione dell’utente e non comporta costi aggiuntivi per il servizio stesso fatti salvi eventuali costi di commissione o altro derivanti dall’utilizzo dello specifico mezzo di pagamento fornito da terzi. L’esercizio da parte dell’utente della facoltà di utilizzare detta funzione di pagamento Taxi Napoli comporta l’accettazione da parte dell’utente delle condizioni qui di seguito riportate.
Per poter usufruire dell’opzione di pagamento Taxi Napoli, mediante carta di credito o altro sistema equipollente, l’utente dovrà inserire i dati della propria carta di credito o del diverso sistema equipollente nella applicazione Taxi Napoli e dovrà accettare il metodo di pagamento e i vincoli contrattuali nonché di funzionamento.
L’utente s’impegna a conservare e a non comunicare a terzi sia il codice PIN dallo stesso utilizzato per accedere alla sezione relativa al pagamento attraverso l’applicazione sia il codice PIN utilizzato per accedere all’applicazione stessa, tenendo a proprio carico l’eventualità di utilizzi fraudolenti.
L’utente che decide di provvedere al pagamento mediante applicazione, dovrà corrispondere l’importo che verrà comunicato dal conducente ovvero quanto visualizzato sul tassametro del mezzo a fine corsa con l’aggiunta di eventuali supplementi previsti dal tariffario, mediante l’inserimento del dovuto nell’applicazione. In tal modo l’utente effettua la transazione sulla carta di credito precedentemente registrata o sul differente metodo di pagamento indicato. Tale importo è da considerarsi IVA esente art.10 dpr 633/72.
L’utente, prima di scendere dal taxi, deve accertarsi con il conducente che il pagamento sia andato a buon fine. Tuttavia, in caso di problemi di connessione o di forza maggiore l’utente è comunque tenuto al pagamento direttamente al tassista prima di allontanarsi dalla vettura.
La riservatezza, la conservazione e la sicurezza dei dati dell’utente in ordine alla propria carta di credito è garantita attraverso i sistemi di sicurezza iFrame e Tokenizzazione di NEXI. Taxi Napoli non viene in alcun modo in contatto con i dati della carta di credito dell’utente e non ne è pertanto in alcun modo responsabile.
L’utente che, a mezzo applicazione, richiede il servizio di trasporto taxi, ha facoltà di annullare la richiesta entro un minuto dall’accettazione della richiesta. L’utente che, senza aver annullato la corsa come sopra, non risulta presente nel posto indicato al momento in cui il conducente ivi giunge, sarà comunque tenuto al pagamento della corsa richiesta e non usufruita. L’utente potrebbe essere tenuto a rispondere penalmente ai sensi dell’art. 340 c.p. per avere cagionato l’interruzione o turbato la regolarità del servizio.
RICEVUTA DI PAGAMENTO
Ad avvenuto pagamento mediante l’applicazione, l’utente riceverà all’indirizzo email inserito in fase di registrazione la “ricevuta elettronica” attestante l’avvenuto pagamento della corsa. Detta ricevuta non ha valore fiscale in quanto le prestazioni di trasporto rese a mezzo servizio taxi non sono soggette all’obbligo di emissione di scontrino fiscale né di ricevuta fiscale, ai sensi dell’art. 2, lettera 1, D.P.R. 696/96. L’utente che provvede al pagamento della corsa in contanti direttamente nelle mani del conducente riceverà da quest’ultimo ricevuta firmata dal conducente stesso.
Taxi Napoli non garantisce l’arrivo della comunicazione mail in caso di problemi di ricezione nel cellulare dell’utente a causa di terzi. Spetta all’utente verificare di aver inserito in fase di registrazione i dati corretti.
MODIFICA E CESSAZIONE DEL SERVIZIO
Taxi Napoli potrà in qualsiasi momento modificare l’applicazione o il funzionamento della stessa.
Taxi Napoli potrà sospendere temporaneamente o interrompere definitivamente il servizio per qualsiasi causa, senza alcun obbligo di preavviso all’utente.
Con la registrazione e l’installazione dell’applicazione, l’utente non acquisisce alcun diritto alla continua, ininterrotta ed efficiente disponibilità dell’applicazione essendo edotto del fatto che in caso di indisponibilità o malfunzionamento della stessa potrà comunque accedere al servizio di trasporto taxi mediante i diversi e alternativi canali.
GARANZIA E DISPONIBILITÀ
L’utente deve verificare personalmente, pena la sua responsabilità, la veridicità delle informazioni che sta inviando qualora utilizzi l’applicazione GOXGO.
Taxi Napoli non garantisce che le informazioni trasmesse dall’utente siano corrette e complete e che raggiungano nei tempi previsti il conducente che presta il servizio.
Fermo che l’utente è edotto del fatto che in caso di indisponibilità o malfunzionamento dell’applicazione potrà comunque accedere al servizio di trasporto taxi mediante i diversi e alternativi canali e dovrà quindi attivarsi in tal senso anche ai sensi dell’art. 1227 c.c., qualora a causa di una trasmissione non corretta, incompleta o ritardata delle informazioni o di mancata disponibilità o di disservizio dell’applicazione si verifichino dei danni, Taxi Napoli ne risponderà solo per dolo o colpa grave.
Qualora l’applicazione o la trasmissione dei dati interferiscano o danneggino hardware o software dell’utente, Taxi Napoli ne risponde solo per dolo o colpa grave. Non risponde, in ogni caso di eventuali perdite dei dati dell’utente essendo la sicurezza ed il backup dei dati nella responsabilità dell’utente stesso. In ogni caso, l’eventuale responsabilità di Taxi Napoli, come sopra delimitata, sarà proporzionata al valore del servizio di trasporto richiesto e nessuna responsabilità potrà essere addebitata a Taxi Napoli per danni riguardanti la sfera personale dell’utente.
Taxi Napoli non risponde in ordine alle prestazioni erogate dal singolo conducente e/o compagnia dei taxi, in quanto la sua funzione si limita esclusivamente ad attuare la ricerca e la comunicazione tra domanda e offerta.
Taxi Napoli non risponde e non assume responsabilità alcuna in ordine alle prestazioni di trasporto taxi erogate dal singolo conducente e/o compagnia dei taxi: il servizio fornito da Taxi Napoli si configura e si limita alla sola agevolazione dell’incontro tra domanda e offerta.
Taxi Napoli non sarà ritenuta responsabile nel caso in cui sospenda temporaneamente o interrompa definitivamente il servizio, in tutto o in parte, per qualsiasi motivo.
Non vi è responsabilità di Taxi Napoli in ordine ai contenuti e siti web di terzi sulla home page di http://www.taxinapoli.it e http://www.goxgo.it.
GOXGO utilizza mappe cartografiche di soggetti terzi, tali mappe potrebbero non essere aggiornate o accurate, pertanto Taxi Napoli non risponde di eventuali disservizi causati dal mancato aggiornamento delle mappe utilizzate per il posizionamento dell’utente e del mancato aggiornamento della viabilità connessa all’origine e alla destinazione del viaggio.
OBBLIGHI DELL’UTENTE
L’utente è tenuto a fornire i propri dati personali, completi e corrispondenti al vero, nel rispetto delle indicazioni fornite dall’applicazione e di provvedere tempestivamente all’aggiornamento degli stessi. Nell’ambito dell’utilizzo, egli è tenuto allo scrupoloso rispetto delle presenti condizioni generali e delle leggi vigenti.
L’utente è tenuto ad utilizzare l’applicazione in modo tale da non creare interferenze, sovraccarichi, rischi o danni all’applicazione stessa. L’utente non deve compromettere né modificare, in persona o tramite terzi, i dispositivi di sicurezza dell’applicazione. Il software messo a disposizione dell’utente non può essere copiato, modificato, sviluppato, decompilato o ampliato anche parzialmente.
Taxi Napoli, al fine di evitare abusi nell’utilizzo dell’applicazione, ha diritto di escludere l’utente da alcune o da tutte le funzioni dell’applicazione stessa.
L’utente è il solo responsabile della riservatezza nonché sicurezza del proprio account. E’ tenuto a informare immediatamente Taxi Napoli di utilizzi non autorizzati.
Qualora un utilizzo non appropriato da parte dell’utente causi danni a terzi, la responsabilità è dell’utente medesimo, il quale s’impegna a tenere indenne e manlevare Taxi Napoli da ogni e qualsivoglia richiesta da parte di terzi. L’utente inoltre s’impegna a tenere indenne e manlevare Taxi Napoli da qualsiasi responsabilità nei confronti di terzi che utilizzino impropriamente l’applicazione.
I dati personali di altri soggetti interessati che vengano trasmessi o resi noti all’utente possono essere da lui processati solo nell’ambito e per i fini di questa applicazione. Non possono essere comunicati a terzi non interessati, salva la presenza di apposita autorizzazione.
RESPONSABILITÀ SUI CONTENUTI DELLE RECENSIONI PUBBLICATE
La responsabilità in ordine ai contenuti pubblicati e trasmessi nel servizio è esclusivamente dell’utente che li pubblica. Egli ha l’obbligo di attenersi alle leggi nel rispetto delle buone maniere e sulla base del principio dell’oggettività. L’utente solleva da qualsiasi responsabilità Taxi Napoli nei confronti di terzi.
Qualora i contenuti pubblicati violino le norme sopra indicate, Taxi Napoli è autorizzato a rimuoverli immediatamente.
TUTELA DEI DATI PERSONALI
Tutti i dati personali comunicati dall’utente vengono processati esclusivamente ai fini delle presenti condizioni e per l’elaborazione dei contratti stipulati, nel rispetto delle disposizioni delle leggi italiane sulla tutela dei dati personali ai sensi e per gli effetti degli artt. 7 e 12 del D.Lgs. 70/2003.
L’utente, con la sottoscrizione del presente contratto e con la richiesta del servizio, dà il proprio consenso a che la sua posizione venga di volta in volta localizzata (localizzazione mediante GPS) e che i propri dati personali siano trasmessi al conducente ai fini dell’identificazione a seguito della sua richiesta attraverso l’applicazione.
I dati personali necessari a permettere la richiesta di prestazioni e, qualora disponibile, il metodo di calcolo del corrispettivo, vengono utilizzati esclusivamente ai fini del corretto espletamento del servizio. Tali dati di utilizzo sono in particolare gli elementi che identificano il soggetto come utente, i dati sull’inizio e la fine della prestazione e sulla portata dell’utilizzo di volta in volta eseguito, come pure i dati sui mezzi di comunicazione a distanza utilizzati dall’utente.
L’utente dà il proprio consenso a che i dati di utilizzo possano essere utilizzati a fini pubblicitari, di ricerca del mercato e di formulazione di offerte connesso al servizio utilizzato per l’elaborazione di profili di utilizzo usando pseudonimi. E’ possibile in qualsiasi momento negare il consenso all’utilizzo dei dati. In nessun caso i profili di utilizzo vengono incrociati con i dati ad essi connessi.
L’utente presta il proprio consenso alla comunicazione dei propri dati a Taxi Napoli ai fini dell’esecuzione del contratto e/o di ricorso per motivi legali. I dati possono essere trasmessi ai terzi solo nel rispetto delle disposizioni di legge.
L’utente presta il proprio consenso a che anche i dati relativi alla propria posizione a seguito della localizzazione al momento dell’utilizzo dell’applicazione siano trasmessi al conducente al quale perviene la richiesta del servizio.
Qualora si richiedano ulteriori informazioni o si intenda negare o ritirare il proprio consenso all’utilizzo dei dati fondamentali, e/o ritirare il proprio consenso all’uso dei dati di utilizzo, l’utente è invitato a prendere contatto con Taxi Napoli al sito http://www.taxinapoli.it oppure al sito http://www.goxgo.it.
L’utente, con il completamento della registrazione nella applicazione GOXGO sottoscrive l’informativa sulla privacy ex art. 13 D.Lgs. 196/2003 allegata alle presenti condizioni di contratto.
DISPOSIZIONI FINALI
La non validità, inapplicabilità o non completezza di qualsiasi disposizione delle presenti condizioni di utilizzo non inficerà la validità delle altre disposizioni. In mancanza di disposizioni specifiche per il caso concreto, troveranno applicazione le normative di legge in vigore e compatibili, nonché le norme codicistiche.
Taxi Napoli si riserva il diritto di modificare le presenti condizioni generali. Le condizioni generali possono essere visualizzate in ogni momento al sito http://www.taxinapoli.it o al sito http://www.goxgo.it oppure all’interno della stessa applicazione sull’apparecchio utilizzato.
Il luogo di conclusione del presente contratto è l’Italia e in tal senso sarà soggetto esclusivamente alle leggi italiane. Il foro competente per l’instaurazione di eventuali controversie è esclusivamente quello di Napoli.
Informativa sulla protezione dei dati per il servizio di prenotazione e segnalazione di taxi offerto da Taxi Napoli.
La presente informativa spiega all’utente la tipologia, l’entità e gli scopi del rilevamento e del trattamento dei dati personali da parte del titolare del trattamento all’interno di questa applicazione per smartphone. In Italia, le principali disposizioni legislative sono contenute nel D.Lgs. n. 196/2003.
La protezione dei dati personali degli utenti riveste una grande importanza per Taxi Napoli. Tutti i dati personali inviati dall’utente (nome, cognome, numero di telefono, città di residenza, indirizzo di prelevamento, indirizzo di destinazione, posizione etc.) vengono rilevati, salvati e trattati esclusivamente in conformità alle leggi specifiche in materia di protezione dei dati applicabili nel paese in cui o con riferimento al quale tali dati personali sono trattati.
La presente informativa (“Informativa Privacy”) resa ai sensi dell’art. 13 del D.Lgs. 30 Giugno 2003, n. 196 (Codice in materia di protezione dei dati personali, il “Codice”) dal Titolare del Trattamento Taxi Napoli s.r.l. (di seguito anche “Taxi Napoli”) permette di conoscere la nostra politica sulla privacy per capire come le informazioni personali degli utenti vengano gestite quando si utilizzano i nostri servizi e per consentire agli utenti di prestare un consenso espresso e consapevole al trattamento dei dati personali nelle sezioni dell’applicazione ove può essere richiesto di fornire tali dati.
Specifiche sezioni dell’applicazione nelle quali i dati vengono raccolti relative, ad esempio, a procedure di registrazione, accesso, altre richieste di servizi o partecipazione ad iniziative promozionali o di sondaggio di GOXGO tramite l’applicazione potranno contenere informazioni specifiche sul trattamento dei dati o rinviare alla presente Informativa Privacy.
Con il suo accesso ed utilizzo dell’applicazione, l’utente dà atto di aver attentamente letto la presente informativa e di accettare le finalità e modalità di trattamento ivi descritte. Qualora non ritenga di accettare quanto riportato nella presente Informativa Privacy, l’utente è invitato a non utilizzarne i contenuti ed i servizi.
Per trattamento di dati personali si intende qualunque operazione o complesso di operazioni, effettuati anche senza l’ausilio di strumenti elettronici, concernenti la raccolta, la registrazione, l’organizzazione, la conservazione, la consultazione, l’elaborazione, la modificazione, la selezione, l’estrazione, il raffronto, l’utilizzo, l’interconnessione, il blocco, la comunicazione, la diffusione, la cancellazione e la distruzione di dati, anche se non registrati in una banca di dati.
I dati personali forniti dagli utenti che inoltrano richieste sono utilizzati al solo fine di dare esecuzione alle richieste inoltrate, e sono comunicati a terzi nei limiti in cui ciò sia strettamente necessario e funzionale a tale finalità, nel rispetto delle specifiche informative rese ai sensi del Codice. I dati personali sono trattati dal personale appositamente incaricato al trattamento nei limiti in cui questo sia necessario allo svolgimento delle loro mansioni, compiendo solo le operazioni necessarie allo svolgimento delle stesse.
FINALITÀ DEL TRATTAMENTO
Il trattamento che Taxi Napoli intende effettuare ha le seguenti finalità:
Esecuzione di obblighi derivanti dai contratti sottoscritti con Taxi Napoli. In tali casi, ai sensi dell’articolo 24 del Codice gli utenti sono informati che l’acquisizione del loro consenso non è richiesta se il trattamento è necessario per eseguire obblighi derivanti da un contratto, mentre, in fase di negoziazione, non è altresì obbligatorio acquisire il consenso se il trattamento è necessario per adempiere – prima della conclusione del contratto – a loro specifiche richieste;
Erogazione dei servizi richiesti dall’utente con la registrazione sull’applicazione e la creazione del proprio account e/o profilo, inclusa la raccolta, la conservazione e la elaborazione dei dati ai fini dell’instaurazione e della successiva gestione operativa, tecnica ed amministrativa del rapporto (e dell’account e/o profilo creato dall’utente) connesso all’erogazione dei servizi e all’effettuazione di comunicazioni relative allo svolgimento dei servizi;
Gestione dei pagamenti (con relativo trattamento – ai termini di legge – dei dati di pagamento, inclusi gli estremi identificativi delle carte di credito e/o del conto corrente bancario e/o altro strumento o mezzo di pagamento equipollente ove tale strumento di pagamento sia selezionato dall’utente) dei servizi richiesti e degli eventuali oneri economici accessori, in base a quanto previsto dai termini e dalle condizioni generali e/o da altre specifiche condizioni contrattuali pubblicate sull’applicazione o in altro modo messe a disposizione dell’utente;
Attività connesse e strumentali all’incasso, alla gestione e al recupero dei crediti vantati da Taxi Napoli nei confronti dei propri utenti; Gestione dei rapporti con autorità ed enti pubblici terzi per finalità connesse a particolari richieste, all’adempimento di obblighi di legge o a particolari procedure.
L’ulteriore utilizzo dei dati personali per azioni pubblicitarie o finalizzate a ricerche di mercato nonché per fornire un’offerta profilata di servizi, necessita di un separato ed esplicito consenso. L’utente ha la facoltà di manifestare il proprio consenso prima di registrarsi ai servizi di GOXGO. Tale manifestazione di consenso avviene volontariamente e può essere revocata in qualsiasi momento.
In particolare, l’utente potrà fornire separato ed esplicito consenso al trattamento dei dati di utilizzo anche a fini pubblicitari, di ricerca di mercato.
Anche i dati personali necessari per permettere l’utilizzo dei servizi e la loro fatturazione (dati di utilizzo), sono utilizzati e trattati esclusivamente per consentire un corretto adempimento di quanto previsto contrattualmente. Tra tali dati rientrano i dati identificativi dell’utente e le informazioni relative all’inizio, al termine e all’entità di utilizzo dei servizi di GOXGO.
MODALITÀ DI TRATTAMENTO
Taxi Napoli, rileva, salva e tratta i dati personali dell’utente solo se necessario per permettere all’utente l’utilizzo corretto dell’applicazione. Con tale utilizzo l’utente acconsente al rilevamento, al salvataggio e al trattamento dei suoi dati personali. L’utente ha sempre la facoltà di revocare per iscritto il suo consenso su http://www.taxinapoli.it o http://www.goxgo.it oppure di negare per iscritto l’ulteriore utilizzo dei suoi dati personali.
Per poter utilizzare correttamente l’applicazione GOXGO, l’utente acconsente alla localizzazione del suo luogo di permanenza (dati GPS) e all’invio del suo nome utente e del suo numero di telefono al tassista o all’organismo associativo di tassisti, che ha accettato la sua richiesta di un taxi.
I dati personali dell’utente, raccolti sull’applicazione, saranno prevalentemente trattati con strumenti elettronici predisposti per garantire la massima sicurezza e confidenzialità. Può tuttavia accadere che i dati così raccolti siano altresì trattati in modalità manuale e senza l’ausilio di strumenti elettronici. I dati potranno altresì essere trattati nel caso in cui si renda necessario far valere o difendere in sede giudiziaria un diritto di Taxi Napoli.
Per ulteriori informazioni, per ritrovare o revocare il consenso al trattamento dei propri dati personali l’utente dovrà utilizzare il sito http://www.taxinapoli.it oppure http://www.goxgo.it.Categorie di soggetti cui i dati personali possono essere comunicati o trasferiti
Con riferimento all’ambito di comunicazione dei dati personali, l’utente è reso edotto che le informazioni rilasciate potranno essere comunicate ai seguenti soggetti o categorie di soggetti:
Amministrazioni pubbliche, per l’adempimento di obblighi previsti dalla legge, da regolamenti o dalla normativa comunitaria. In tali ipotesi, l’articolo 24 del Codice Privacy esclude l’obbligo di acquisire il previo consenso dell’interessato a dette comunicazioni;
Società aderenti a GOXGO.
I dati personali raccolti e conservati nei database di Taxi Napoli saranno processati dagli impiegati e/o collaboratori del Titolare del Trattamento ovvero dalle persone incaricate di processare tali dati (“Responsabili del Trattamento”); tali dati non saranno comunicati a terzi, salvo quanto sopra previsto e, in ogni caso, nei limiti indicati dalla legge o dalla presente Informativa Privacy.
Taxi Napoli si riserva di incaricare parti terze per l’elaborazione dei dati personali per proprio conto e – di conseguenza – potrà condividere i dati personali con tali parti terze. Tuttavia, Taxi Napoli richiederà a tali parti terze di osservare i principi e la politica sulla privacy della stessa, durante l’elaborazione dei suddetti dati.
Facoltatività od obbligatorietà del consenso a fornire dati personali / conseguenze del rifiuto.
L’utente è libero di fornire i dati personali di volta in volta richiesti da GOXGO ma il loro mancato rilascio può comportare l’impossibilità di fornire i servizi richiesti.
L’acquisizione del consenso al trattamento dei dati personali non è necessaria per tutti i trattamenti sopra specificati che siano comunque connessi e/o necessari per adempiere ad un obbligo previsto dalla legge, dalla normativa comunitaria o per eseguire obblighi derivanti da un contratto del quale l’utente è parte o per adempiere, prima della conclusione del contratto, a specifiche sue richieste.
Nel caso l’utente decida di non prestare il consenso alle operazioni di trattamento a fini commerciali e promozionali – quando richiesto in particolari sezioni dell’applicazione GOXGO – tale rifiuto non avrà conseguenze di alcun tipo.
DIRITTO DI ACCESSO AI DATI PERSONALI ED ALTRI DIRITTI
L’utente potrà rivolgersi in qualsiasi momento al Titolare del Trattamento o ai Responsabili del Trattamento per far valere i suoi diritti così come previsti dall’articolo 7 del Codice (Diritto di accesso ai dati personali ed altri diritti), di seguito riprodotto integralmente:
L’interessato ha diritto di ottenere la conferma dell’esistenza o meno di dati personali che lo riguardano, anche se non ancora registrati, e la loro comunicazione in forma intelligibile.
L’interessato ha diritto di ottenere l’indicazione: a) dell’origine dei dati personali; b) delle finalità e modalità del trattamento; c) della logica applicata in caso di trattamento effettuato con l’ausilio di strumenti elettronici; d) degli estremi identificativi del titolare, dei responsabili e del rappresentante designato ai sensi dell’articolo 5, comma 2; e) dei soggetti o delle categorie di soggetti ai quali i dati personali possono essere comunicati o che possono venirne a conoscenza in qualità di rappresentante designato nel territorio dello Stato, di responsabili o incaricati.
L’interessato ha diritto di ottenere: a) l’aggiornamento, la rettificazione ovvero, quando vi ha interesse, l’integrazione dei dati; b) la cancellazione, la trasformazione in forma anonima o il blocco dei dati trattati in violazione di legge, compresi quelli di cui non è necessaria la conservazione in relazione agli scopi per i quali i dati sono stati raccolti o successivamente trattati; c) l’attestazione che le operazioni di cui alle lettere a) e b) sono state portate a conoscenza, anche per quanto riguarda il loro contenuto, di coloro ai quali i dati sono stati comunicati o diffusi, eccettuato il caso in cui tale adempimento si rivela impossibile o comporta un impiego di mezzi manifestamente sproporzionato rispetto al diritto tutelato.
L’interessato ha diritto di opporsi, in tutto o in parte: a) per motivi legittimi al trattamento dei dati personali che lo riguardano, ancorché pertinenti allo scopo della raccolta; b) al trattamento di dati personali che lo riguardano a fini di invio di materiale pubblicitario o di vendita diretta o per il compimento di ricerche di mercato o di comunicazione commerciale.