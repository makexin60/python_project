For å kunne bruke noen av tjenestene på UT.no og tilhørende tjenester (heretter samlet kalt «Tjenesten») må du gi oss tilgang til opplysninger om deg. I denne personvernerklæringen kan du lese hvordan vi samler inn og behandler dine personopplysninger.
Sist endret: 23.01.2023
Tjenesten eies og driftes av Den Norske Turistforening («DNT»), i samarbeid med Statskog og Friluftsrådenes Landsforbund. Den Norske Turistforening er en medlemsorganisasjon registrert i Brønnøysundregistrene med organisasjonsnummer: NO 979 469 241. DNT er behandlingsansvarlig for håndteringen av personopplysninger som samles inn når du bruker Tjenesten. Vi følger det til enhver tid gjeldende personvernsregelverk i vår behandling av dine personopplysninger.
Det rettslige grunnlaget for behandlingen av personopplysninger i DNT er din bruk av Tjenesten og aksept av våre brukervilkår.
1. Hvilke personopplysninger behandler DNT?
For å kunne bruke deler av Tjenesten må du opprette en brukerkonto (kalt «UT-bruker»).
Når du oppretter en brukerkonto ber vi kun om din e-postadresse. Det er valgfritt om du vil legge inn navn eller andre personopplysninger. Du må også velge et passord som du bruker for pålogging senere. Dette passordet er kryptert og kan ikke leses av andre.
Hvis du velger å logge inn med din Facebook- eller Google-konto gir du Tjenesten tillatelse til å hente dine personopplysninger (navn, e-post, språkinnstillinger, profilbilde og bruker-ID) fra disse tjenestene.
I tillegg til dine personopplysninger tilknyttet brukerkontoen din, lagrer og behandler vi data om hvilke turer du har opprettet under «Mine turer» samt hva du har lagret i din huskeliste. Hvis du som privatperson eller innholdspartner har publisert/publiserer offentlig innhold i Tjenesten lagrer vi hvilke turforslag, hytter og steder du har opprettet og når du sist gjorde endringer. Hvis du publiserer innhold på vegne av en innholdspartner (ei gruppe) lagrer vi også din tilknytning til denne gruppa.
2. Hva brukes personopplysningene til?
Personopplysningene benyttes primært for å håndtere og kommunisere med deg om din bruk av Tjenesten, så fremt du ikke har gitt oss samtykke til annet.
Videre samler vi inn og behandler informasjon når du bruker våre tjenester for å kunne analysere bruksmønstre, markedstrender, forbedre våre tjenester og for å forebygge og avdekke misbruk. Med ditt samtykke vil vi også bruke disse opplysningene til å kunne tilpasse innhold og tilby deg målrettet informasjon, tilbud og annonsering basert på adferd og antagelser om preferanser.
Vi kan komme til å bruke personopplysningene dine til følgende formål:
For å opprette og håndtere brukerkonto tilknyttet Tjenesten
For å behandle henvendelser via våre digitale tjenester
For å kunne kommunisere med deg i forbindelse med din bruk av Tjenesten
For å analysere opplysningene slik at vi, med ditt samtykke, kan sende deg relevante tilbud og informasjon.
For å sende deg spørreundersøkelser som gir deg muligheten til å påvirke utviklingen av Tjenesten
For å teste og forbedre systemene vi benytter for å tilby tjenester
For å forebygge misbruk eller feil bruk av tjenestene våre
Vi vil bare beholde opplysningene dine så lenge det er nødvendig for å oppfylle formålet med behandlingen, eller så lenge loven pålegger oss å beholde dem. Etter dette vil personopplysningene dine bli slettet eller anonymisert. Anonymiserte opplysninger kan ikke spores tilbake til deg, og vil blant annet bli benyttet til statistikk og andre formål som kan hjelpe oss med å forbedre og videreutvikle tjenestene våre.
Vi vil ikke, uten ditt samtykke, benytte dine personopplysninger for å tilby og sende deg målrettet og tilpasset markedsføring og informasjon på UT.no og tilhørende tjenester eller via e-post, SMS og sosiale medier.
3. Informasjonskapsler og analyseverktøy
Vi bruker ulike analyseverktøy og lagrer informasjonskapsler (cookies) på Tjenesten for å måle trafikk, for å registrere hva slags type innhold og tjenester våre besøkende er interessert i, samt for å forbedre og forenkle din bruk av våre tjenester.
Informasjonskapsler er små tekstfiler som lagres i nettleseren på din datamaskin eller din mobile enhet. Vi bruker ikke informasjonskapsler til å lagre personopplysninger, og din bruk av Tjenesten kan ikke spores tilbake til deg. Ved å besøke og bruke Tjenesten samtykker du i at vi benytter informasjonskapsler, slik at vi kan gi deg en bedre brukeropplevelse. Hvis du ønsker det kan du stille inn nettleseren din slik at den ikke godtar bruk av informasjonskapsler. Gjennom nettleseren kan du også slette alle lagrede informasjonskapsler.
Vi bruker Google Analytics for å registrere og analysere anonymisert statistikk for besøk på UT.no. For hver side du besøker, lagres opplysninger som dato og tid, hvilken side du kom fra, hvilken side du gikk videre til, hvilken nettleser du benytter etc. Vi bruker i tillegg følgende analyseverktøy og tredjepartsløsninger:
Google Firebase Analytics, for å registrere og analysere din bruk av UT-appen
Adnuntius, for å styre visning av annonser i Tjenesten
Smartlook og Hotjar, for å teste brukeropplevelsen og analysere bruksmønstre på våre nettsteder.
Vi bruker Google Tag Manager for å organisere og styre disse verktøyene og tredjepartsløsningene.
4. Utlevering av personopplysninger
Vi selger ikke personopplysninger for markedsføringsformål til andre selskaper. Vi kan bare dele dine personopplysninger i følgende tilfeller:
med tredjeparter, når deler av bestillingen omfatter tjenester som leveres av en tredjepart,
våre samarbeidspartnere, når du har samtykket til det,
med tredjepartstjenesteleverandørene våre, som utfører oppgaver eller arbeid på våre vegne og etter våre instrukser som databehandlere, for de formålene som er angitt i denne personvernerklæringen,
for å beskytte og forsvare Tjenesten (herunder håndheve gjeldende bruksvilkår), eller
med offentlige myndigheter eller etater når det er påkrevd i henhold til lovgivning, rettsavgjørelse eller rettskraftig vedtak fra myndighetene.
5. Lenker til tredjeparter
Denne personvernserklæringen gjelder bare DNTs bruk, innsamling og utlevering av personopplysninger. Tjenesten kan inneholde lenker til andre nettsteder som ikke er under vår kontroll. DNT er ikke ansvarlig for innholdet på disse nettstedene og er ikke ansvarlig for eventuell behandling av personopplysninger på disse nettstedene. DNT tilbyr lenkene for å gjøre det lettere for våre besøkende å finne mer informasjon om bestemte emner.
6. Hvordan beskytter vi personopplysningene dine?
Vi har gjennomført tekniske og organisatoriske tiltak for å beskytte opplysningene dine slik at de ikke forsvinner, manipuleres eller at uautoriserte personer får tilgang til dem. Vi tilpasser kontinuerlig sikkerhetstiltakene til den teknologiske utviklingen.
Personopplysninger som registreres eller presenteres i Tjenesten sendes i kryptert form. Dette innebærer at informasjonen passerer gjennom en sikker tilkobling og at dine personopplysninger ikke kan leses av eksterne parter.
7. Dine rettigheter
Du har til enhver tid rett til å be om informasjon om personopplysningene vi oppbevarer om deg. Hvis opplysningene er feil, ufullstendige eller er irrelevante, kan du be om at opplysningene rettes eller fjernes. Henvendelser om innsyn, retting og sletting vil besvares fortløpende og senest innen 30 dager. Vi kan ikke fjerne opplysningene dine dersom det finnes lovpålagte krav om at disse skal lagres, som f.eks. bokføringsregler eller annen legitim årsak til å beholde opplysningene.
8. Endringer av denne personvernerklæringen
DNT kan revidere denne personvernerklæringen når behandlingen av personopplysninger endres eller når revisjon er nødvendig på grunn av endringer i gjeldende lovgivning. Når vi gjør endringer i denne erklæringen vil vi endre revisjonsdato, og den endrede personvernerklæringen har virkning fra siste revisjonsdato. Vi vil gjøre større endringer godt synlig, men anbefaler at du leser personvernerklæringen jevnlig når du bruker Tjenesten. I tillegg vil vise til endringshistorikken i vår personvernerklæring.
Endringshistorikk:
23.01.2023 - Lagt til Smartlook under analyseverktøy i kapittel 3
9. Kontaktinformasjon
Vennligst kontakt oss hvis du har noen spørsmål eller kommentarer om vår personvernpraksis eller personvernerklæring. Du kan kontakte oss på:
Personvernansvarlig
Den Norske Turistforening
Youngstorget 1
0181 Oslo
Telefon: +47 40001868
E-post: info@dnt.no
Foretaksregister: Den Norske Turistforening
Foretaksnummer: 979469241
Autorisert representant: Tor Kåpvik
Dato for godkjenning av personvernerklæringen: 10.06.2020
Hvis du føler noe er uavklart, har du også rett til å kontakte datatilsynet. Det relevante datatilsynet vil være Datatilsynet i Norge
Relaterte artikler
Brukervilkår for UT.no og tilhørende tjenester
Om informasjonskapsler (cookies) på UT.no
Meld tilbake om feil eller mangler på UT
Klassifisering av snøskredterreng (KAST) for toppturer på ski
Laste ned offline-kart i UT-appen