Privacyverklaring App
Wij bouwen apps voor onze opdrachtgevers. Als je als gebruiker een app van ons download kan het zo zijn dat wij jou om gegevens vragen. Hiermee kunnen wij je bijvoorbeeld de mogelijkheid bieden een account aan te maken of andere functionaliteiten in de app bieden. Wij vinden jouw privacy belangrijk en gaan zorgvuldig met je persoonlijke gegevens om. Hieronder lees je meer over ons privacybeleid en hoe wij ervoor zorgen dat wij je persoonsgegevens goed beschermen. Als je na het lezen hiervan vragen hebt, neem dan gerust contact met ons op.
Telefoon: 071 - 304 00 11 (ma-vr. 9-18u)
E-mail:
info@zooma.nl
Post:
Zooma
Dorus Rijkersweg 15
2315 WC  Leiden
Van wie verwerkt Zooma persoonsgegevens?
Wij verwerken persoonsgegevens van de gebruikers van onze apps. Als wij jouw gegevens verwerken, merk je dat doordat wij je in de app vragen om gegevens in te voeren en/of om je toestemming vragen om jouw persoonsgegevens te verwerken.
Welke persoonsgegevens verzamelt en gebruikt Zooma?
Afhankelijk van de functionaliteiten die de app biedt, kunnen wij onder meer de onderstaande gegevens verzamelen en gebruiken:
voor- en achternaam (ingevoerd door gebruiker);
e-mailadres (ingevoerd door gebruiker);
mobiele nummer;
woonadres (ingevoerd door gebruiker);
gewicht, lengte, leeftijd (ingevoerd door gebruiker)
locatiegegevens;
foto's, video’s of ander beeldmateriaal (ingevoerd door gebruiker);
andere gegevens die je hebt verstrekt met de app.
Wij gebruiken Google Analytics om bij te houden hoe gebruikers onze websites en apps gebruiken. De hiermee verkregen informatie is anoniem.
Met welke doeleinden gebruikt Zooma mijn persoonsgegevens?
Afhankelijk van de functionaliteiten die de app biedt, hebben wij persoonsgegevens van de gebruiker nodig voor het juist functioneren van de app. Welke functionaliteiten de app biedt, zijn wij overeengekomen met onze opdrachtgever en blijkt voor de gebruiker uit de app.
Ben ik verplicht mijn persoonsgegevens te verstrekken?
Nee. Als wij voor de app gegevens van jou nodig hebben, vragen wij je vooraf om toestemming. Indien nodig vragen we je daarbij ook om jouw gegevens in te voeren. Je kunt geen toestemming geven of de gevraagde gegevens niet invoeren. In dat geval kun je de app mogelijk niet gebruiken of kun je niet alle functionaliteiten van de app benutten. Een gegeven toestemming kun je altijd weer intrekken.
Van wie ontvangt Zooma mijn persoonsgegevens?
Wij ontvangen jouw persoonsgegevens van jouzelf, doordat je de gegevens actief invoert of doordat wij deze gegevens via jouw mobiele telefoon of tablet verkrijgen. Wij kunnen ook gegevens ontvangen van bijvoorbeeld van jouw werkgever of andere personen, instellingen en organisaties die jij hebt gemachtigd of die bevoegd zijn om jouw persoonsgegevens uit te wisselen.
Aan wie verstrekt Zooma mijn persoonsgegevens?
Wij verstrekken jouw persoonsgegevens alleen aan personen of instanties buiten onze organisatie als jij daar toestemming voor geeft of als dit nodig is voor de functionaliteit van de app, en dat ook duidelijk blijkt uit de app. Daarbij kun je denken aan de volgende personen of instanties:
jijzelf,
jouw partner en directe familieleden,
jouw werkgever(s),
partijen voor de afhandeling van betalingsverkeer,
andere personen, instellingen en organisaties die jij hebt gemachtigd of die bevoegd zijn om jouw persoonsgegevens uit te wisselen.
Soms zijn wij verplicht jouw persoonsgegevens te verstrekken aan derden, zoals de Belastingdienst, politie, justitie of een toezichthouder. Wij verstrekken alleen de wettelijk noodzakelijke persoonsgegevens en controleren of het verzoek gebaseerd is op een wettelijk voorschrift.
Hoe lang worden mijn persoonsgegevens bewaard?
Wij bewaren persoonsgegevens niet langer dan nodig voor het juist functioneren van de app. Als wij jouw gegevens langer willen bewaren, vragen wij je daarvoor toestemming. Voor sommige persoonsgegevens gelden wettelijke bewaartermijnen. Na afloop van de bewaartermijn worden de gegevens gewist. Daarom kunnen bepaalde van onderstaande privacyrechten, zoals het recht op informatie, gegevenswissing, rectificatie of overdraagbaarheid niet meer worden gebruikt na afloop van de bewaartermijn.
Hoe staat het met gegevensbeveiliging?
Wij nemen passende beveiligingsmaatregelen om misbruik van en ongeautoriseerde toegang tot jouw persoonsgegevens te voorkomen. Zo zorgen wij dat alleen de noodzakelijke personen toegang hebben tot de gegevens, dat de toegang tot de gegevens afgeschermd is en dat onze veiligheidsmaatregelen regelmatig gecontroleerd worden. Wij bewaren de gegevens op onze eigen beveiligde servers. Als wij gebruik maken van externe opslag (cloud-diensten), zorgen wij dat wij goede afspraken met deze partijen maken over de beveiliging van de gegevens.
Je bent zelf verantwoordelijk voor het veilig omgaan met bijvoorbeeld je inloggegevens voor de app, met name het wachtwoord dat we je hebben toegekend of dat je zelf hebt gekozen. Deze inloggegevens zijn alleen bestemd voor persoonlijk gebruik. Je mag inloggegevens of andere accountinformatie niet delen met anderen of derden.
Welke privacyrechten heb ik?
Je hebt de volgende wettelijke rechten als wij jouw persoonsgegevens verwerken:
je kunt vragen hoe je gegevens worden verwerkt (informatierecht),
je kunt jouw persoonsgegevens inzien (inzagerecht),
je kunt jouw persoonsgegevens aan laten passen als deze onjuist zijn (rectificatierecht),
je kunt jouw persoonsgegevens laten verwijderen (recht op gegevenswissing/recht op vergetelheid),
je kunt verzoeken de verwerking van jouw persoonsgegevens te beperken (recht op beperking van de verwerking),
je kunt vragen jouw gegevens aan jou over te dragen (ten behoeve van jezelf of voor een eventuele andere werkgever) (recht op overdraagbaarheid),
je kunt bezwaar te maken tegen de verwerking van jouw persoonsgegevens (recht van bezwaar),
je kunt een gegeven toestemming intrekken, en
je kunt een klacht indienen bij de Autoriteit Persoonsgegevens (klachtrecht).
Als je gebruik wilt maken van (één van) deze rechten, neem dan contact met ons op.
Waar kan ik een klacht indienen over de verwerking van mijn persoonsgegevens?
Als je vindt dat wij jouw persoonsgegevens niet zorgvuldig verwerken, neem dan contact met ons op. Wij beoordelen jouw klacht en sturen je zo snel mogelijk een antwoord. Je kunt jouw klacht ook (direct) indienen bij de Autoriteit Persoonsgegevens.
Hoe gaan wij om met wijzigingen in het privacybeleid?
Dit privacybeleid is voor het laatst aangepast op 14 september 2018. Wij kunnen deze privacyverklaring van tijd tot tijd wijzigen als nieuwe ontwikkelingen daartoe aanleiding geven. Het meest actuele privacybeleid vind je op
www.zooma.nl
.
Contact
Als je naar aanleiding van dit privacybeleid contact met ons wilt opnemen, dan kan dat via onderstaande contactgegevens. Je ontvangt van ons binnen één maand een antwoord.
Telefoon: 071 - 304 00 11 (ma-vr. 9-18u)
E-mail:
info@zooma.nl
Post:
Zooma
Dorus Rijkersweg 15
2315 WC  Leiden