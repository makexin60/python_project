Gizlilik, Kullanım ve Telif Hakları
e-Nabız, kişilerin kendisine ait tüm sağlık bilgilerine tek bir portalden erişim

                    imkânı sağlayan bir internet sitesidir. e-Nabız’ın amacı, vatandaşların ve

                    vatandaşlar tarafından yetkilendirilmiş hekimlerin kişisel sağlık verilerine

                    bilgi ve iletişim teknolojileriyle etkin ve verimli bir şekilde erişim

                    sağlamasıdır.
e-Nabız üzerinden kişiler tarafından yapılan işlemlerin ve bu işlemlerde

                    kullanılan bilgilerin güvenliğini sağlamak açısından temel olarak görülen

                    kurallar aşağıda belirtilmiştir.
Sağlık Bakanlığı, e-Nabız sisteminin ve görsel altyapısının güvenilir bir

                    şekilde kişilere sunulmasıyla ilgili ihtiyaç duyulan güvenlik önlemlerini

                    yerine getirmiştir.
Kişisel Verilerin Güvenliği
Kişilerin e-Nabız’daki sağlık bilgilerini sadece kişilerin onayını alan

                    hekimler ve/veya kişiler görebilir.
Kişilerin, e-Nabız’da paylaşmış olduğu bilgiler, kişilerin onayı dışında ya

                    da yargı kararı ve/veya yasal bir yükümlülük altında bulunmadığı sürece

                    herhangi bir üçüncü şahıs, kurum ve kuruluş ile hiçbir nedenden ötürü

                    paylaşılmayacak ya da verilmeyecektir. Yasal düzenlemelerle bu bilgilerin

                    açıklanmasını gerektiren bir durum gerçekleşmediği sürece hiçbir istisna ile

                    bu bilgiler açıklanmayacaktır.
Sorumluluk Sınırları
e-Nabız’ın kullanılması esnasında karşılaşılabilecek hata, eksiklik, bilgisayar

                    sistemlerine zarar vermeye yönelik herhangi bir yazılım (virüs), kusur;

                    yönetimsel, konuşlandırmadan kaynaklı gecikmelerden ve/veya sistem

                    bağlantı arızası sonucu görülebilecek doğrudan ya da dolaylı ziyan, zarar

                    veya masraflar da dahil ve ancak bunlarla sınırlı olmamak üzere hiçbir

                    zarar ve ziyandan Sağlık Bakanlığı ve/veya çalışanları, bu tip olasılıklardan

                    haberdar olsun ya da olmasın sorumlu tutulamazlar.
e-Nabız’da sunulan hizmet ve uygulamalar Sağlık Bakanlığı tarafından

                    sağlanmaktadır. Ancak burada verilen bilgilerin yeterlilikleri, doğrulukları,

                    eksiksiz oldukları e-Nabız’a veri gönderen kurumların, bu kurumlarda veri

                    girişi yapan sağlık profesyonellerinin, kendi verilerini (tansiyon, şeker vb.)

                    sisteme ekleyen kişilerin ve ilaç bilgilerinin alındığı ilaç bilgi sistemi servis

                    sağlayıcılarının sorumluluğundadır. Bu hizmetlerdeki hatalar ve eksiklikler

                    ya da gecikmeler ve aksaklıklardan ötürü Sağlık Bakanlığının herhangi bir

                    sorumluluğu bulunmamaktadır.
Sağlık Bakanlığı e-Nabız’da yayınlanan hizmetler ve bu hizmetleri oluşturan

                    uygulamalar, web servisler, sayfalar, bilgiler, görsel ve yazınsal içerikler

                    üzerinden değişiklik yapma ve teknik sorunlardan ötürü, hizmetleri geçici

                    olarak durdurma hakkına sahiptir.
Telif Hakları
e-Nabız’ın tasarımını oluşturan materyaller, teknolojiler ve sunduğu bilgiler

                    ve bunların kullanımı, referans verilmesi, alıntı yapılması ve üzerinde

                    değişiklik yapılarak kullanılması ile ilgili lisans ve telif hakları Sağlık

                    Bakanlığı’na aittir. Hiçbir organizasyon ya da kişi, e-Nabız’da kullanılmış,

                    sunulmuş veya kullanılan, sunulan parçaların ya da tamamının Sağlık

                    Bakanlığı’ndan yazılı izin alınmadığı müddetçe dağıtamaz, kiralayamaz,

                    çoğaltamaz; alt lisans kullandıramaz, değiştiremez ticari ya da ticari

                    olmayan amaçlarla kullanamaz. Üçüncü şahıs ve/veya firmalara ait

                    materyaller dışında kalan, Sağlık Bakanlığı’na rekabet avantajı sağlayan

                    bilgi ve materyallere dair tüm telif hakları, tescilli marka, patent, entelektüel

                    ve diğer mülkiyet hakları Sağlık Bakanlığı’na aittir. Yapılacak alıntılara

                    Sağlık Bakanlığı’nın kaynak gösterilmesi koşuluyla müsaade edilebilir.