İLETİŞİM VE İŞLEM REHBERİ
Müşteri Hizmetleri: 0850 200 66 88
WhatsApp'tan Ulaşın
İletişim Bilgileri
İletişim
BNR Teknoloji A.Ş. (Hopi), bir Boyner Grubu Şirketidir (Mersis: 0335041279900014)
Adres: Maslak Mah. AOS 55. Sokak 42 Maslak Sitesi No:4/549 Kat:8 Kolektif House Sarıyer / İstanbul
İnternet adresi :
www.hopi.com.tr
Genel Müdürlük: 0850 222 05 80
Müşteri Hizmetleri: 0850 200 66 88
Faks: 0850 222 07 75
E-posta:
bnrteknoloji@hs03.kep.tr
/
info@hopi.com.tr
BNR Teknoloji A.Ş. İstanbul Ticaret Odası'na (www.ito.org.tr) kayıtlıdır; meslekle ilgili davranış kurallarına aynı adresten ulaşabilirsiniz.
İşlem Rehberi
BNR Teknoloji A.Ş. Hopi Mobil Uygulaması ile; Hopi Kullanıcılarını ("Kullanıcı"-"Hopi'li"-"Üye"-"Kullanıcılar") genel ve/veya kişiye özel tanıtım, duyuru ve reklamlar ile bilgilendirerek, BNR Teknoloji A.Ş. ile anlaşmalı Hopi İşyerleri'nden yapacakları alışverişlerde BNR Teknoloji A.Ş.'den, belirlenen Kampanya şartlarında, Paracık ödül puanları (veya hediye ürün gibi başka firsatlar, avantajlar) kazanabilmelerini ve/veya bunları Hopi İşyerleri'nde yapacakları alışverişlerde yine ilgili anlaşma-Kampanya şartlarında indirim amaçlı kullanabilmelerini ve Hopipay Cüzdan özelliği ile oluşturdukları Sanal Kart üzerinden ödeme yapma imkanı sağlamaktadır. Hopi İşyerleri Mobil Uygulama içinde unvanı/işletme adı veya marka itibari ile belirtilmekte ve yer yer firma, marka olarak da adlandırılmaktadır. Hopi Mobil Uygulaması'nın Markalar kısmında sıralanarak (ve/veya ilgili Kampanya duyurusunda) belirtilen ve Boyner Grubu Şirketleri (Boyner Holding A.Ş. ile mevcut-müstakbel iştirakleri ve bağlı şirketleridir), Hopi İşyerleri, BNR Teknoloji A.Ş'nin kararları ve ilgili anlaşmalarına göre her zaman değişebilir, bazıları kapsam dışına çıkabilir veya yenileri eklenebilir. Hopi Mobil Uygulaması üzerinden erişilebilen Hopipay Cüzdan özelliğine ilişkin olarak BNR Teknoloji A.Ş. tarafından sağlanan süreçlere dair düzenlemeler Hopipay Kullanıcı Sözleşmesi’nde öngörülmektedir. Hopipay Cüzdan kapsamında TURK Elektronik Para A.Ş. ("
PARAM
") tarafından sunulan ödeme ve elektronik para hizmetlerine ilişkin olarak ise ilgili PARAM kuralları uygulanacaktır. BNR Teknoloji A.Ş., Hopipay Cüzdan ödeme ve elektronik para hizmetlerini sunan taraf olmayıp hiçbir şekilde gerek bu hizmetlerden gerek bunlara ilişkin hüküm ve koşullardan sorumlu değildir, bu kapsamda Kullanıcılar’ın tek muhatabı PARAM’dır.
Üyelik işlemlerini tamamlamış Kullanıcılar istedikleri zaman Hopi Mobil Uygulamasını çalıştırarak Hopi Kampanyalarını görüp arzu ederler ise bunlardan belirtilen genel veya özel Kampanya Şartlarında yararlanabilecekleri gibi Hopi (BNR Teknoloji A.Ş.), onayı olan Kullanıcılar'a Hopi kampanya-imkanlarını duyurmak üzere zaman zaman ticari elektronik iletiler gönderir; anlık bildirimler, SMS, e-mail, otomatik aramalar, sosyal medya-ağlar ile online reklam ağları da dahil olmak üzere bluetooth, beacon, kablosuz ağlar ve diğer uygun araçlar-kanallar ile ticari elektronik iletişimler yapar; bu takdirde ilgili bilgilendirme ve/veya Kampanya söz konusu iletişimde kısaca belirtilir; Kullanıcı Hopi Mobil Uygulaması'nda (kapalı ise açarak) Kampanya Şartları'nı (yine) detaylı görebilir ve bunlar dahilinde ilgili Hopi Kampanyası'ndan, hizmet-imkanlarından yararlanabilir; diğer değişle Paracık ödül puanı ve diğer fırsatlardan yararlanmak üzere ilgili Hopi İşyeri'nde alışveriş yapabilir. İletişim fonksiyonunun kapatılmış olması Kullanıcı'nın bu hususta verdiği izni iptal ettiği anlamında değildir, sadece, kapalı tuttuğu sürece SMS, e-mail vb. ile iletişim almaması sonucu doğurur (kanunen yapılması gereken veya mümkün iletişimler her durumda devam eder), Kullanıcı ilgili fonksiyonu tekrar açtığında, tarafına ticari elektronik ileti gönderimleri ayrıca-tekrar bir izin/onayına gerek bulunmaksızın, usulünce kanuni ret hakkını kullanana kadar, önceden herhangi bir surette verdiği onay uyarınca bu Sözleşme dahilinde devam eder.
Kullanıcılar'ın Hopi'nin bu hizmet-imkanından yararlanmak üzere Hopi İşyerlerinden yapacakları alışverişler (genel ifadesi ile tüketici işlemleri) Kullanıcı ile Hopi İşyeri arasındadır, kendi aralarındaki işlem şartlarına ve gereklerine tabidir; BNR Teknoloji A.Ş. (her türlü ödeme/tahsilat işlemleri dahil olmak üzere) bu tüketici işlemlerine, Paracık ödül puanları kazanım/kullanımı ile ilgili olanlar hariç, hiçbir surette taraf ve müdahil değildir.
Kullanıcılar, Hopishop üzerinden gerçekleştirdikleri geçmiş alışveriş detaylarına Siparişlerim ekranından ulaşabilir, aynı ekran üzerinden iade/iptal işlemlerini Kullanıcı Sözleşmesi ve Bilgilendirmelerdeki koşullar ile ilgili yasal mevzuat çerçevesinde yapabilir.
Hopi Kullanıcılarının, Hopi Mobil Uygulaması üzerinden Hopipay sanal kart oluşturması, söz konusu sanal karta para yükleyebilmesi, çekebilmesi ve Hopipay sanal kartı olan üçüncü kişilere para gönderebilmesi süreçlerini içeren Hopipay Cüzdan özelliğinden faydalanmak isteyen Kullanıcılar, sanal kartlarını oluşturmak ve aktive edebilmek için Hopi Mobil Uygulaması’na giriş yaptıktan sonra “Cüzdanım” menüsünü seçer. Kullanıcı “Hopipay Sanal Kartını Aktive Et” butonuna basarak işlemleri aşağıda tarif edildiği şekilde tamamlar. Her adımda tüm alanlar doldurulduğu takdirde sonraki adıma geçilebilir. Buna göre;
Kullanıcı; ad, soyadı, T.C. kimlik numarası, e-posta adresi ve doğum tarihi bilgilerini ekleyerek Hopipay Cüzdan özelliğini sağlayan ve sürecin sahibi olan PARAM tarafından sunulan PARAM Aydınlatma Metni, PARAM Yurt Dışı Veri Aktarım Açık Rıza Metni ve PARAM Elektronik Para Hesap Açılış Sözleşmesi dışındaki Hopipay Cüzdan fonksiyonlarına ilişkin olarak Hopipay Kullanıcı Sözleşmesi’ni okur ve onaylar. (Kullanıcı’nın sanal kart aktivasyonu gerçekleştirebilmesi için on üç yaşını doldurmuş olması gerekmektedir. On üç yaşını doldurmayan kişiler T.C. kimlik numarası üzerindeki doğum tarihi bilgilerine göre tespit edilir ve işleme devam edemezler.)
Kullanıcı, daha önceden doğrulanmamış bir e-posta adresi eklemesi halinde belirtmiş olduğu e-posta adresine gönderilecek altı haneli kod ile e-posta adresini doğrular.
Kullanıcı TL Bakiye sekmesine giriş için altı haneli bir parola belirler. Belirlenen parolanın teyit için iki kez girilmesi gerekir. Yalnızca parola oluşturma kriterlerine uygun olarak oluşturulan parolalar tanımlanabilir.
Yukarıda belirtilen adımlar başarılı bir şekilde tamamlandığında Hopipay sanal kart oluşur. Oluşan sanal kart detayları; on altı haneli kart numarası, son kullanım tarihi, CVV kodu ve kartın mevcut bakiyesi Kullanıcı tarafından görülebilir. İsteyen Kullanıcılar Hopipay sanal kartını, Masterpass Kullanım Şartları Sözleşmesi Sözleşmesi’ni onaylayarak Masterpass altyapısında saklayabilir. Hopipay sanal kartın Masterpass’e eklenmesi durumunda Kullanıcı “Cüzdanım” sekmesinde “Kartlarım” listesinde sanal kartını görebilir. Ayrıca Kullanıcı, Masterpass altyapısına sahip online alışveriş sitelerinde sanal kart numarası maskelenmiş olarak ödeme gerçekleştirebilir. Kullanıcı online alışveriş sitelerinde dilerse sanal kart bilgilerini manuel olarak da girip ödeme gerçekleştirebilir.
Hopipay, PARAM tarafından sağlanan sanal kart ön ödemeli (prepaid) hizmet altyapısına sahiptir. Kullanıcı, sanal kartına önceden yükleyeceği bakiye ile sınırlı olarak harcama yapabilir. Kullanıcı, PARAM’ın anlaşmalı olduğu bankalar aracılığıyla Hopipay sanal kartına kendine ait IBAN bilgileri ile yükleme yapabilir. Kullanıcı kendisine ait banka hesabından Hopipay sanal kartına yükleme yapmak için Hopipay üzerinden “IBAN ile Para Yükle” sekmesini kullanır. Kullanıcı, kendi bankasının sunduğu para transferi adımında; kendine ait TL vadesiz hesaptan IBAN, Hopipay’in sunduğu referans kodu ve alıcı bilgilerini doğru girmelidir. Aksi takdirde transfer edilmek istenen para Kullanıcı’nın banka hesabına iade edilir. Bilgilerin doğru olması halinde Hopipay sanal karta bakiye yükleme işlemi banka hesabı kontrol sürecinin ardından 1-15 dakika içinde tamamlanır (bu süre değişiklik gösterebilecektir). Kredi/banka kartı ile bakiye yükleme için Masterpass altyapısına eklenen herhangi bir kredi/banka kartı aracılığıyla yükleme işlemi yapılabilir. Hopipay sanal karta kredi kartı aracılığıyla yüklenen tutar banka hesabına aktarılamaz, ancak kredi kartına gönderilebilir. Kullanıcı Hopipay sanal kartına hesabını doğrulayana kadar aylık kısıtlı işlem limiti 2.750-TL’dir. Kullanıcı hesabını doğruladığı zaman limiti kaldırılır. (işleme bağlı periyotlar ve tutarlar Hopipay’deki Ayarlar bölümünde yer almaktadır.).
Hopipay sanal karttan para çekme işlemi ise yine Kullanıcı’nı kendi bankasına ait IBAN veya banka/kredi kartı üzerinden yapılır. IBAN ile Hopipay sanal karttan para çekme işleminde PARAM’ın anlaşmalı olduğu bankalar aracılığıyla IBAN bilgileri belirtilerek para transfer edilebilir. İşlem yapılan banka hesabı Kullanıcı’ya ait olmalıdır, aksi durumda işlem gerçekleşmez. Banka/kredi kartı ile Hopipay sanal karttan para çekim işleminde ise Masterpass altyapılarına eklenen herhangi bir kredi/banka kartına para transfer edilebilir. Hopipay sanal kartı üzerinden para göndermek isteyen Kullanıcı, bu işlemi ancak alıcının Hopipay sanal kartı varsa bu işlemi alıcının mobil telefon numarasını belirterek gerçekleştirebilir. Alıcının Hopipay kaydı olmaması halinde söz konusu işlemin gerçekleştirilmesi engellenir.
Kullanıcı dilediği zaman "Ayarlar” sekmesinden Hopipay sanal kartını dondurabilir. Dondurulan Hopipay sanal karttan para transferine ilişkin (alışveriş süreci, para çekim süreci, para gönderim süreci vb.) her türlü işlem durdurulur. Kullanıcı başta oluşturduğu parolası ile giriş yaparak Hopipay sanal kartını yeniden aktive edebilir. Kullanıcı parolasını unutması halinde doğrulanmış e-posta adresine gönderilecek bağlantı üzerinden yeni parolasını oluşturabilir.
Kullanıcılar'ın ödeme hizmetleri ve elektronik para kapsamında gerçekleştirdiği işlemler tamamen Kullanıcı ile PARAM arasındaki ilişki dahilindedir.
Hopi Mobil Uygulaması ayrıca gerek aşağıda, gerek Uygulama içerisinde belirtilen pek çok diğer (ticari nitelikte olan/olmayan) bilgilenme, ürün veya İşyeri arama, duruma göre önceden Hopi veya Üye İşyerlerindeki alışveriş bilgilerinden hareketle ve işlenmesi sureti ile Kullanıcı'ya veya ilgi alanlarına göre bir kısım Kullanıcılar'a özel fırsatlar ve kolaylık amaçlı servis, özellik ve imkanlara da sahip olup Kullanıcılar'ın belirli şartlarda yararlanacakları tüm Hopi hizmetleri zaman içerisinde değişebilir, iptal olabilir veya yenileri eklenebilir.
Hopi Kullanıcılarının Hopi Mobil Uygulaması özelliklerinden, servislerinden, imkan ve kampanyalarından (kısaca hizmetlerinden) yararlanabilmeleri için data erişimi açık akıllı mobil cihaza (cep telefonu, tablet vb.) sahip olmaları, Hopi Mobil Uygulamasını bu cihazlarına yüklemeleri, kendilerinden alınacak bilgileri ve Hopi Mobil Uygulaması kullanımındaki tüm izinleri içeren Bilgilendirmeler ile Hopi Kullanıcı Sözleşmesini kabul etmeleri ve bu arada BNR Teknoloji A.Ş. tarafından başlangıçta ve bilahare zaman zaman akıllı cihazlarına kısa mesajla (SMS) veya anlık bildirimle veya Hopi Mobil Uygulaması üzerinden ya da sair elektronik iletişim ile gönderilecek/üretilecek kodları (aktivasyon/doğrulama kodu, Hopi QR kodu, şifreler ve ek kodları) Uygulamaya girmeleri ve/veya talep edilen bilgileri istendiğinde Hopi İşyerlerindeki ödeme noktalarına ibr/az etmeleri/vermeleri gerekir.
Üyelik işlemleri sırasında Hopi Mobil Uygulaması tarafından sizden -işletim sisteminize bağlı da olarak- istenen; gerek üye olabilmeniz, gerek Hopi'den yararlanabilmeniz, gerek ise müteakip üyelik uygulamaları için lüzumlu olan, böylece Hopi olarak sizi genel ve kişiye özel hizmetlerimizden yararlandırabilmemiz, Hopi-Üye İşyerleri İmkanlar'ından istifade edebilmeniz için "işlenmesi" gerekli olan zorunlu bilgilerinizi ilgili kısımlara muhakkak ve doğru biçimde girmelisiniz (akıllı cihazınızın işletim sistemine göre değişebilen ve "Zorunlu Alanlar" olarak işaretlenmiş bu bilgiler dışında, Kurulum/üyelik/aktivasyon sırasında istenebilecek diğer bilgiler bu aşama için opsiyoneldir).
Bu bilgileri eksik veya yanlış girerseniz Hopi Mobil Uygulaması'nın Profilim Bölümündeki Kişisel Bilgilerim sayfasından düzeltebilirsiniz (ve ancak bundan sonra tam faydalanabilirsiniz). Bununla beraber cep telefonu (akıllı cihaz mobil abone) numarasını yanlış girmişseniz SMS ile numaraya yollanan aktivasyon kodunu alamayacağınız için Uygulamayı aktive edemez ve kullanamazsınız; tekrar, doğru cep telefonu numarası ile tüm bilgileri girerek kurmanız ve/veya aktivasyon işlemlerini yapmanız gerekir. Opsiyonel diğer bilgilerinizi aynı sayfadan veya anket kısmından tamamlayabilirsiniz.
Kullanıcı Sözleşmesi, sistemlerimizde ve internet sitemizde "form olarak" yer almasının yanı sıra akıllı cihazınıza yüklediğiniz Hopi Mobil Uygulamasında yine form olarak saklanmaktadır. Hopi Mobil Uygulamasını cihazınızdan kaldırmadığınız sürece, buradaki Bilgilendirmeleri ve Sözleşmenizi Uygulamanın Profilim-Ayarlar bölümünde görebileceğiniz gibi www.hopi.com.tr adresinden her zaman ulaşabilirsiniz.
Kullanıcı olarak dilediğiniz her zaman yukarıda belirtilen iletişim kanallarından BNR Teknoloji A.Ş.'ne yapacağınız sözlü veya yazılı bildirim ile, herhangi bir gerekçe göstermeksizin ve ceza ödemeksizin Kullanıcı Sözleşmesi'nden cayabilir, yine her zaman aynı şekilde sona erdirebilirsiniz;
Sözleşme'nin sona ereceği diğer haller (BNR Teknoloji AŞ.'ce sona erdirilme halleri ile kendiliğinden sona erme durumları) Kullanıcı Sözleşmesi'nde belirtilmiştir. BNR Teknoloji A.Ş. kişisel verilerin korunmasına dair mevzuat anlamında Veri Sorumlusu'dur. Hopi elektronik ticaret işlemleri nedeniyle kullanıcılardan elde ettiği kişisel bilgi ve verileri 6698 sayılı Kişisel Verilerin Korunması Kanunu ile tamamen uyumlu bir şekilde işlemekte ve gizli tutmaktadır. Hopi tarafından kişisel verilerin işlenmesine ilişkin detaylı bilgilere
https://hopi.com.tr/information/aydinlatma-metni
linkinden ulaşabilirsiniz.
Hopi'nin Arkadaşına Gönder vb. özelliklerini kullanarak beğendikleri Hopi Kampanyaları-hizmetleri ve/veya ürünler hakkında üçüncü kişileri bilgilendirmek isteyen Kullanıcılar, ilgili iletiler hususunda her türlü mali olan-olmayan sorumluluğu bizzat taşırlar. Gönderilen kişinin o anda veya bilahare Hopi Kullanıcısı olmaması halinde ilgili iletinin gönderilen tarafından alınmayabileceği ve/veya görüntülenmeyeceği, Hopi Kullanıcısı olması halinde de söz konusu Kampanya'dan yine Kampanya'nın şartları dahilinde yararlanabileceği bilinmelidir.
· Genel olarak, Hopi Mobil Uygulaması dahilinde veya Hopi Mobil Uygulaması üzerinden ulaşarak edindikleri her türlü bilgiler ve taraflarına yapılan Kampanya bilgilendirmeleri çerçevesinde aldıkları kararlardan, bunlara göre yaptıkları her türlü işlemden ve olumlu-olumsuz sonuçlarından sorumluluk Kullanıcılara aittir; BNR Teknoloji A.Ş., Hopi İşyerleri-diğer tedarikçiler ve Kullanıcılar arasındaki, Hopi Kampanyalı/kampanyasız alışverişleri başta olmak üzere herhangi bir tüketici işlemi bakımından herhangi bir tarafın ve kişi-kuruluşun temsilcisi veya aracısı değildir. Bu tür işlemlerin tamamı, her türlü hukuki-mali gerekleri ve sonuçları itibari ile Kullanıcı ve ilgili İşyeri arasındadır. Bununla beraber, alışverişinizde "Paracık kazanım ve kullanım işlemlerinde" bir sorun yaşamanız halinde, BNR Teknoloji A.Ş. ile paylaşırsanız, Hopi'nin işleyiş kuralları ve imkanları dahilinde çözümler.
· Hopi Mobil Uygulamasına dahil her türlü bilgi ve içerik (Kullanıcı tarafından yüklenenler dahil) ile bunların düzenlenmesi, revizyonu ve kısmen/tamamen kullanımı konusunda; doğrudan Hopi işyerlerine, ilgili servis sağlayıcılara, BNR Teknoloji A.Ş. ile anlaşmasına göre diğer üçüncü şahıslara ait olanlar hariç; tüm fikri-sınai haklar ve mülkiyet hakları BNR Teknoloji A.Ş.'ne ve Boyner Grubu'na aittir ve taraflarınca (Kullanıcılar'a ait olanlar için Kullanıcı Sözleşmesi dahilinde) serbestçe tasarruf olunur.
Hopi Mobil Uygulaması'nı kullanmanız için tarafınızdan bir ücret, masraf ve sair bedel talep edilmez.
Ancak;
Uygulama kullanımının gerektirdiği her türlü iletişim-haberleşme giderleri, servis sağlayıcınız ile şahsi anlaşmanız dahilinde tarafınıza aittir.
Uygulamadaki bilgi/tanıtım/bağlantı ve Kampanyalardan istifade ile Hopi İşyerlerinden (fiziki ve elektronik ticaret-mesafeli satış mağazaları vb.den) yapacağınız alışveriş işlemleri ve bağlantılı işlemler (genel ifadesi ile tüketici işlemleri) her bakımdan BNR Teknoloji A.Ş. dışında ve doğrudan sizinle Hopi İşyeri arasında olduğundan alışveriş bedelleri ve diğer bedelleri tarafınıza aittir.
Hopi'nin muhtelif kampanya koşullarında açıkça aksini belirttiği ve açıkça ifade ederek imkân verdiği durumlar hariç, Hopi'nin ödül puanı olan Paracıklar'ınızı ve diğer İmkanları bizzat kazanabilir, kullanabilirsiniz, başkalarının alışverişlerinden Paracık vb. kazanamaz ve Paracıklar'ınızı başkalarına kullandıramazsınız.
Paracık kazandığınız bir ürünü iade etmeniz halinde, Hopi nezdinde başka yeterli Paracıkınız bulunmadığı takdirde, söz konusu ürünü alırken kazandığınız Paracık tutarını ödemeniz gerekir; ilgili İşyeri veya Hopi, ilgili uygulamasına göre, kullandığınız Paracıkların değeri olan bu tutarı, iade edilen ürün bedelinden indirerek (mahsup) sizden nakden tahsil eder (Hopi İşyeri'nin öyle bir uygulaması varsa, iade mal fişi (İMF) vb.leri de aynı şekilde indirimli düzenlenir) ve/veya bilahare mevcut ve yeni kazanacağınız Paracıklar'dan düşülür. Bu işlemler Hopi ve/veya İşyerleri'nce öngörecekleri özel kazanım/kullanım esasları dahilinde "hediye edilen" Paracıklar, keza hediye nitelikli olmayan ve fakat özellikli Paracıklar bakımından da kısmen/tamamen uygulanır.
Kullanıcılardan (yeni) bir ücret, masraf ve sair bedel talep edilmesi söz konusu olan Hopi özellikleri ve servisleri için Hopi Mobil Uygulaması üzerinden Kullanıcıların (duruma göre genel veya işlem bazında) ayrıca onayı alınır.
Hopi Mobil Uygulamasının ilk kurulumu sırasında Kullanıcı tarafından verilen/girilen GSM numarasının iptali veya değişmesi, keza akıllı cihazın kaybolması ya da çalınması, BNR tarafından farklı bir teknik sistem öngörülerek yine belirleyeceği şartlarda değişik bir uygulama yapılmadığı sürece, Kullanıcı'nın o güne kadar edindiği muhtelif hak-imkanlarının sona ermesine (kullanılmamış Paracıklarının geçerliliğini yitirmesi dahil) sebebiyet verebilecektir.
Hopi'deki Paracıklar ödül puanlardır, elektronik para vb mahiyetinde olmadıkları gibi BNR veya İşyerleri para transferleri yapan ödeme kuruluşu veya hizmet kuruluşu değillerdir. İleride Hopi'ye bu ve diğer alternatif ödeme sistemi/mobil ticaret özelliğinin yahut sadece kart saklama ve işlem yönlendirme özelliğinin dahil edilmesi ve Kullanıcı'nın bundan yararlanmak istemesi veya onayı halinde, ilgili tüm taraflar bu sistemlerin uygulaması için ilgili mevzuatın ve yetkili kuruluş(lar)ın ilgili hizmetleri bakımından kendileri için öngördüğü hukuki işlemleri, iş, gerek ve sorumlulukları yerine getirirler.
· Hopi'nin ödül puanları olan Paracıklar, ilgili tüm unsurlar (Hopi İşyeri, ürün ve/veya süreç) itibari ile BNR tarafından ilgili Hopi İşyeri ile anlaşması dahilinde ve ilgili Hopi Kampanyası için Paracık türü, süre, miktar, ürün, ürün modeli, bedeni, rengi, satış mağazası vs. unsurlar itibari ile belirlenen şartlarda kazanılır, kullanılır ve geçerliliğini yitirir. Burada ve Sözleşmenizdeki genel kuralların yanı sıra Kampanya (İmkan) bazında geçerli diğer ve özel yararlanma şartları-unsurları Uygulama'daki ilgili Kampanya ana veya alt sayfasında belirtilmiş olup < Kampanya Şartları > tıklanarak görülebilir.
Kural olarak alışverişlerde 1 Paracık 1 TL değerinde kazanılır ve yine kural olarak aynı değerde kullanılır. Hopi (BNR), belirli Hopi İşyerleri, ürünler ve/veya dönemler itibari ile Paracık’a kazanım/kullanım açısından farklı değerler ve esaslar uygulayabilir, Paracıklar ilgili kampanya şartlarına göre bazı ürün gruplarında ve/veya Hopi İşyerleri'nde geçerli olmayabilir. Hopi Mobil Uygulaması içerisinde belirtilen her Kampanyanın kendi koşulları içerisinde kazanılan-kullanılan Paracıklar alışverişinizden sonra takriben 24 saat içinde yüklenir ve kullanılabilir hale gelir. Ancak Paracıklar kazanıldığı alışverişi takip eden 1 yılın bittiği takvim ayının sonunda kendiliğinden geçerliliğini yitirir. Hopi ve/veya İşyerleri her zaman bazı Paracıklar için çok daha uzun yükleme ve/veya kısa kullanım süreleri öngörebilir ve bunun için (Uygulama içinde veya ilgili İşyeri'nde yahut internet sitelerinde) belirtilmiş tarihe kadar kullanılmayan Paracıklar geçerliliğini yitirir, daha sonra kullanılamaz.
İlgili Paracıklar'ın kullanım süresi içinde satın alınan ürünlerin iadesinde, iade alınan Paracıklar’ın da ilk kazanıldığı tarihten itibaren hesaplanan geçerlilik süresi içinde (kazanım/kullanım koşuluna uygun olarak) aynı veya bir başka Hopi İşyeri'nde kullanılması şarttır bu ve sair nedenler ile Paracık geçerlilik süresi uzamaz/yenilenmez ve kullanıldığı tarihteki istifade şartlarına tabidir. BNR, Hopi Mobil Uygulaması kullanımı ile ilgili tüm şartlar için geçerli olduğu üzere, Paracıklar ile ilgili tüm kuralları değiştirebilme ve Paracık uygulamasına kazanım ve/veya kullanım açısından son verme haklarını her zaman için saklı tutar.
Her halükârda, kullanılmamış Paracıklar mukabilinde Kullanıcı’ya kısmen veya tamamen bir “para” ödenmesi söz konusu değildir.
İşyerleri’nin ve/veya Hopi Sistemi dışındaki mal/hizmet tedarikçilerinin mağazalarına ve elektronik ticaret-mesafeli satış sitelerine ve/veya mal-hizmet bilgilerine ve/veya varsa Kampanya bilgilerine Hopi Mobil Uygulaması üzerinden Ürün/mal-hizmet adı, markası, herhangi bir niteliği-niceliği, fotoğrafı, barkodu bazında arama yaparak ulaşabileceklerdir. Bu tür uygulamalarda, arama işlemi için Uygulama üzerinden Hopi Sistemi'ne girilecek her türlü bilgi ve belgelerin (fotoğraflar, barkodlar vs. dahil) gerek temini, gerek arama işlemi için iletilmesi-işlenmesi bakımından, fikri-sınai haklar, ticari sırlar, kişilik hakları ve kişisel verilere ilişkin olanlar dahil olmak üzere tüm sorumluluklar, keza bu konularda yasalara aykırı her türlü işlemin bütün mesuliyeti münhasıran Kullanıcılar'a aittir (Yalnız ürün fotoğrafları vb. gönderilmeli, herhangi bir surette kişileri, keza özel şahsi ve ticari bilgilerini içermemelidir). BNR (Hopi) Kullanıcı aramaları neticesi, herhangi bir nitelik, nicelik, özellik, zaman, İşyeri, tedarikçi vs. unsur-bilgi itibari ile doğru ve eksiksiz bilgilendirme yapılacağı hususunda hiçbir garanti vermediği gibi Kullanıcı'nın aldığı bilgiler neticesinde Hopi üzerinden veya haricen yapacağı işlemler-uygulamalar ile ilgili olarak herhangi bir sorumluluk da üstlenmemiştir.
Hopi Mobil Uygulamasının Sözleşme şartlarına aykırı biçimde veya kötü niyetle kullanıldığı, keza herhangi bir Paracık'ın bu suretle kazanıldığı ya da kullanıldığının herhangi bir zamanda herhangi bir surette tespiti halinde, Hopi'nin söz konusu Paracıklar'ı iptal etme, kullanılmış ise (gerek Hopi'nin, gerek ilgili İşyerlerinin) parasal karşılığını kazanan ve kullanandan talep-tahsil hakkı vardır; Hopi ve İşyerleri'nin diğer akdi-kanuni hakları ayrıca saklıdır.
Hopi ile kullanıcı arasında Hopishop üzerinden geçmişte yaptıkları elektronik ticarete ilişkin oluşturulan Ön Bilgilendirme Formu ve Mesafeli Satış Sözleşmesi, Türk Ticaret Kanunu uyarınca 10 yıl Mesafeli Sözleşmeler Yönetmeliği uyarınca Hopi sistemlerindeki elektronik ortamlarda 3 yıl süre ile saklanır. Hopi sisteminde yer almış ve Hopishop hizmeti sonlandırılmadan önce Kullanıcılar’a sair yöntemlerle iletilmiş Ön Bilgilendirme Formlarına ve Mesafeli Satış Sözleşmelerine Kullanıcıların Hopi kayıtlarından doğrudan erişimi bulunmamaktadır
· Hopi Mobil Uygulaması ve Paracık kazanım-kullanımında olası uyuşmazlıkların çözümü için öncelikle BNR Teknoloji A.Ş. ile temas kurmanızı rica ederiz, sorunun çözümünün mümkün olmadığı hallerde kanunen görevli-yetkili tüm Mahkeme ve Mercilere (mahiyetine ve kanuni tutarlarına göre yaşadığınız yerdeki Tüketici Mahkemeleri ve İl-ilçe Hakem Heyetleri ile yetkili İdari Kurumlar dahil) başvurabilirsiniz. Hopi İşyerleri ve sair tedarikçiler ile tüketici işlemlerinizde BNR Teknoloji A.Ş. taraf ve temsilci-aracı olmadığından, kullanıcılar ile İşyerleri arasındaki uyuşmazlıklar, tabi oldukları mevzuat hükümleri dahilinde ve işlemin mahiyetine göre yetkili-görevli Mahkeme-Mercilerde çözümlenir; bununla beraber "Paracık kazanım ve kullanım işlemlerinde" bir sorun yaşamanız halinde, BNR Teknoloji A.Ş. ile paylaşırsanız, imkanları ve Hopi'nin işleyiş kuralları dahilinde çözümler.
BNR Teknoloji A.Ş., Hopi Mobil Uygulaması ve kullanım koşulları hususunda
(kapsam, içerik, zamanlama, servisler-özellikler, Hopi İşyerleri, ilgili Kampanyalar, ürünler, her türlü ödül puanları ve hediyeler ve/veya İmkanlar itibari ile)
gerekli görebileceği her türlü değişikliği yapma ve kısmen-tamamen sonlandırma hakkını her zaman için saklı tutar;
bunlar, BNR Teknoloji A.Ş. tarafından Hopi Mobil Uygulaması içinde (internet-mobil data bağlantısı gerekir) veya diğer uygun yöntemler (Hopi'nin ve/veya Hopi İşyerleri'nde ya da internet sitelerindeki Hopi Kampanya duyuruları dahil) ile yer verildi/duyurulduğu andan itibaren geçerli olur. Hopi Mobil Uygulaması'ndan ve/veya özellik-imkanlarından fiilen istifade eden Kullanıcılar burada ve güncel Kullanıcı Bilgilendirmeleri-Sözleşmesi'nde bahsi geçen ve/veya Uygulama içinde ya da uygun diğer yöntemler (Hopi İşyerleri'ndeki/sitelerindeki Hopi duyuruları dahil) ile bildirilecek istifade kurallarını kabul etmiş sayılırlar.