Start
/
SL-appen integritetspolicy
Här hittar du integritetspolicyn (privacy policy) för appen SL-Reseplanerare och biljetter.
Personuppgifter är all information som kan användas för att identifiera en enskild person. SL skyddar de personuppgifter vi behandlar om dig i samband med att du använder appen SL-Reseplanerare och biljetter.
Här hittar du kortfattad information om hur SL behandlar dina personuppgifter. Om du vill ha en mer utförlig beskrivning av vilka uppgifter som SL har och hur vi behandlar dina personuppgifter kan du läsa mer om detta i vår fullständiga informationstext.
Läs mer om hur SL hanterar dina personuppgifter.
Du får även mer detaljerad information i samband med att du på olika sätt lämnar personuppgifter till oss.
När vi behandlar dina personuppgifter rör det sig vanligtvis om dessa uppgifter:
förnamn och efternamn,
e-postadress,
personnummer,
postadress,
position.
I vissa fall behandlar vi även ditt telefonnummer, namngivet SL Access-kort samt bank-/kreditkortsnummer (första sex siffrorna och sista fyra). Om du registreras av SL:s trygghetskameror, behandlar vi dessutom de rörliga bilderna från trygghetskamerorna. SL Access-korten registrerar vidare resehistorik i form av datum, klockslag och hållplats eller spärr för påstigning.
Dina personuppgifter behövs i olika delar av vår verksamhet. De kan till exempel behövas när du:
har tappat ditt SL Access-kort och behöver använda förlustgarantin,
har blivit försenad på grund av en trafikhändelse och begär förseningsersättning,
har ett ärende i SL:s kundtjänst.
Vi kan också använda dina personuppgifter i anonymiserad form för att göra marknads- och kundanalyser för att göra vår verksamhet bättre.