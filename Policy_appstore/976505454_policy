e-Devlet Kapısı üzerinden kişiler tarafından yapılan işlemlerin ve bu işlemlerde kullanılan bilgilerin güvenliğini sağlamak açısından temel olarak görülen kurallar aşağıda belirtilmiştir. e-Devlet Kapısı sistem ve görsel altyapısının güvenilir bir şekilde kişilere sunulmasıyla ilgili ihtiyaç duyulan önlemleri yerine getirmiştir.
Kişisel Verilerin Güvenliği
Kullanıcıların e-Devlet Kapısı’nda sunulan hizmetlere erişimi ve kişisel bilgileri güncelleme amaçlarıyla e-Devlet Kapısıyla paylaştığı bilgileri, yalnızca e-Devlet Kapısı tarafından görevlendirilmiş ve sisteme erişim ve görüntüleme hakkı olan sistem yöneticileri tarafından yalnızca e-Devlet Kapısı sisteminin güvenliğini ve tutarlılığını sağlamaya yönelik kullanılabilir.
Kişilerin, e-Devlet Kapısı ile paylaşmış olduğu bilgiler, kişilerin onayı dışında ya da yargı kararı ve/veya yasal bir yükümlülük altında bulunmadığı sürece herhangi bir üçüncü şahıs, kurum ve kuruluşa hiçbir nedenden ötürü paylaşılmayacak ya da verilmeyecektir. Yasal düzenlemelerle bu bilgilerin açıklanmasını gerektiren bir durum tekâmül etmediği sürece hiçbir istisna ile bu bilgiler açıklanmayacaktır.
Telif Hakları
e-Devlet Kapısı’nın hazırlanmasında kullanılan tasarım ve yöntem bilgisi konusundaki telif hakları e-Devlet Kapısı’na aittir. Üçüncü şahıs ve/veya firmalara ait materyaller dışında kalan, Kapı'ya rekabet avantajı sağlayan bilgi ve materyallere dair tüm telif hakları, tescilli marka, patent, entelektüel ve diğer mülkiyet hakları e-Devlet Kapısı’na aittir.
Sorumluluk Sınırları
e-Devlet Kapısı diğer kurumlarla birlikte çalışabilirliği, bu kurumların internet sitelerine bağlantı vererek ve/veya bu kurumların internet servislerini arayüzler üzerinden sunarak sağlamaktadır. Gizlilik Politikası’nda yer alan taahhütler yalnızca e-Devlet Kapısı alanının kullanımında geçerlidir ve bağlantı olarak yönlendirme yapılan kamu internet siteleri ve sitelerin kendilerine ait hizmetlerini kapsamamaktadır.
Bağlantı ile e-Devlet Kapısı’ndan ulaşılan internet sitelerinin kullanımı ile ilgili gizlilik ve kullanım şartları o siteler tarafından belirlenmektedir. Bu sitelerden alınıp kullanılacak bilgilerden, o site tarafından takip edilen etik ilkelere, gizlilik prensiplerine uymamaktan kaynaklanacak herhangi bir sistemsel ve görsel kalite kaybı ve bunun doğurabileceği maddi ve/veya manevi zararlardan hiçbir biçimde e-Devlet Kapısı sorumlu tutulamaz.
e-Posta ve SMS Bildirimleri
e-Devlet Kapısı'ndan gönderilen tüm e-posta iletileri
bilgi@turkiye.gov.tr
,
noreply@turkiye.gov.tr
,
bilgi@guvenlik.turkiye.gov.tr
,
bilgi@bireysel.turkiye.gov.tr
,
bilgi@kurumsal.turkiye.gov.tr
,
bilgi@duyuru.turkiye.gov.tr
adreslerinden, SMS iletileri ise
EDEVLET veya E-DEVLET
numarasından gönderilmektedir. Ek olarak mobil uygulamalarımız vasıtası ile anlık bildirim yapılabilmektedir. e-Devlet Kapısı ticari içerikli e-posta veya SMS göndermemektedir, kullanıcıların iletişim bilgilerini üçüncü parti kişi veya kurumlar ile paylaşmamaktadır. e-Devlet Kapısı'ndan gönderilen iletiler aşağıdaki içerikleri kapsar.
Yeni Hizmet Açılışları (İkamet ettiğiniz il veya Türkiye geneline hitap eden hizmetler ile ilgili bilgilendirme)
Kurumlardan Gelen Bilgilendirme Mesajları (Resmi kurumlar hakkınızda bir gelişme olduğunda, size e-Devlet Kapısı aracılığı ile bilgilendirme mesajı gönderebilir)
Mobil Uygulama Belgeleri (Mobil uygulamalarımız aracılığı ile oluşturulan barkodlu belgeler size e-posta aracılığı ile ulaştırılabilir)
Eğer isterseniz, bu tip iletilerin size ulaştırılmasını engelleyebilirsiniz. Bunun için, sisteme giriş yaptıktan sonra
https://www.turkiye.gov.tr/bilgilendirme-tercihleri
adresini ziyaret edebilirsiniz.
İletişim adresimiz: Türksat Uydu Haberleşme Kablo TV ve İşletme A.Ş. Yağlıpınar Mahallesi, Türksat Kümeevleri No:1 Gölbaşı/ANKARA.
Bu sayfa en son
17 Mart 2025
tarihinde güncellenmiştir.