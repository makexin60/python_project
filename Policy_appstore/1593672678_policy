MISTER D OBAVEŠTENJE O PRIVATNOSTI
Datum izdavanja Obaveštenja o privatnosti
Ovo Obaveštenje o privatnosti (
Obaveštenje
) je izdato 20.06.2024. godine.
O nama
U ovom Obaveštenju, ”Mister D’’,
      ‘’mi’’ i ”naši’’ upućuje na privredno društvo DNP GO
      TECHNOLOGIES d.o.o. Beograd-Vračar, ul. Masarikova br. 5, a koje je osnivač i vlasnik mobilne aplikacije
      „Mister D“ (
Aplikacija
).
Svrha obaveštavanja
Briga o ličnim podacima i transparentnost u radu su ključne vrednosti na
      kojima zasnivamo naše poslovanje. Obrađujemo Vaše lične podatke kako bismo Vam
      omogućili korišćenje svih prednosti upotrebe Aplikacije. Svrha ovog Obaveštenja je da Vas
      upozna sa načinom na koji koristimo Vaše lične podatke. Ono daje informacije o tome kako
       prikupljamo, koristimo, skladištimo i na drugi način obrađujemo lične podatke, a sve u
      cilju da Vam omogućimo korišćenje Aplikacije. Ovo Obaveštenje se izdaje u cilju
      usklađivanja sa Opštom uredom o zaštiti podataka (
GDPR
) i Zakonom o zaštiti podatka o ličnosti (
ZZPL
).
Podržavamo prava koja Vam GDPR i ZZPL omogućavaju. Mi verujemo da imate pravo
      da u potpunosti kontrolišete svoje podatke, bez obzira na svoju fizičku lokaciju.
Podatak o ličnosti je svaki podatak koji se odnosi na fizičko lice čiji
      je identitet određen ili odrediv, kao što su lično ime, godište, fotografija ili lokacija.
      Podaci koji su anonimizovani se ne smatraju ličnim podacima.
Obrada je svaka radnja ili skup radnji koje se vrše sa podacima o ličnosti
      ili njihovim skupovima (npr. prikupljanje, skladištenje, upotreba, umnožavanje, objavljivanje,
      brisanje ili uništavanje).
Mister D je u određenim slučajevima rukovalac u obradi Vaših
      ličnih podataka; u određenim slučajevima je obrađivač Vaših ličnih podataka.
      Ovo će biti detaljnije pojašnjeno u nastavku.
Pitanja, pritužbe, zahteve za ostvarivanje Vaših prava i dodatne
      informacije oko Obaveštenja o privatnosti i zaštite podataka o ličnosti kod nas možete
      dobiti na sledeću e-mail adresu
dpo@misterd.rs
.
Odredili smo lice za zaštitu podataka o ličnosti (
DPO
), koje je odgovorno za to da Mister D obrađuje Vaše podatke o
      ličnosti u skladu sa važećim propisima. Strahinja Dević je naše lice za zaštitu
      podataka o ličnosti i njegova e-mail adresa je:
dpo@misterd.rs
.
Izmene i dopune
Ovo je poslednja verzija Obaveštenja (20.06.2024. godine).
Ukoliko se ovo Obaveštenje menja ili dopunjuje, unećemo datum poslednje
      verzije dokumenta. O svakoj promeni Obaveštenja ćemo Vas blagovremeno obavestiti.
Podaci o ličnosti koje prikupljamo
Registracija
Kada se registrujete na Mister D Aplikaciju prikupljamo podatke o Vama,
      uključujući, ali ne ograničavajući se na Vaše ime i prezime, e-mail adresu, broj
      Vašeg mobilnog telefona, kućnu adresu (naziv i broj ulice, broj stana), podatke o lokaciji.
      Takođe Mister D Aplikacija može da prikupi i Vašu fotografiju. Mister D je rukovalac u obradi
      Vaših podataka o ličnosti prilikom registrovanja na i korišćenja
      Aplikacije.
Vaše lične podatke obrađujemo za potrebe registrovanja kako
      bismo Vam pružili članske pogodnosti i obavestili Vas o našim uslugama i drugim pogodnostima ili
      mogućnostima povezanim sa Vašim članstvom u Mister D Aplikaciji.
Vaše korišćenje Mister D Usluga
Kada koristite usluge Mister D Aplikacije, Mister D postupa kao
      obrađivač.
Naime, Poslovni partneri su angažovali Mister D kako bi mogli da pruže uslugu
      poručivanja hrane, odnosno proizvoda iz restorana, marketa robe široke potrošnje, apoteka i
      drugih specijalizovanih prodavnica i tom prilikom oni obrađuju Vaše podatke o ličnosti. Mister D
      je samo obrađivač u toj obradi. Dodatno, hrana, odnosno proizvodi biće Vam dostavljeni na
      označenu adresu, a dostavu željenih proizvoda će vršiti privredni subjekti sa kojima u te
      svrhe sarađujemo – Pružaoci usluga i u tom slučaju Mister D postupa samo kao
      obrađivač.
Mi smo rukovalac u obradi ličnih podataka kada Poslovni partneri i Pružaoci
      usluga koriste Mister D Aplikaciju, za obradu njihovih podataka.
Informacije o Vašim transakcijama
U ime Pružalaca usluga i Poslovnih partnera obrađujemo podatke o
      transakcijama koje obavljate preko Aplikacije, uključujući vreme Vaše transakcije, naknadu za
      korišćenje aplikacije, te GPS podatke. Ovi podaci su Vam dostupni u svakom trenutku budući da
      imate pravo pristupa tim podacima. Mister D je u ovom slučaju obrađivač, a Pružaoci usluga,
      odnosno Poslovni partneri su rukovaoci.
Naplata u ime i za račun Poslovnih
      partnera/Pružalaca usluga (podaci o platnoj kartici)
Za usluge koje koristite preko Aplikacije možete platiti gotovinom ili pomoću
      platne kartice. Naime, kao što je navedeno u Opštim uslovima korišćenja, Mister
      D naplaćuje u ime i za račun Poslovnih partnera/Pružalaca usluga. U skladu sa tim
      sve podatke koje Mister D obrađuje u vezi sa plaćanjem, obrađuje kao obrađivač koga su
      angažovali Poslovni partneri/Pružaoci usluga.
Podatke o platnim karticama korisnici direktno šalju nekom od platnih servisa
      koji su PCI/DSS usklađeni, a preko Mister D Aplikacije koja je angažovala taj servis. Dakle, Mister D
      direktno ne obrađuje niti skladišti podatke o kartici.
U svrhu sprečavanja raznih zloupotreba u vezi sa plaćanjem, Mister D koristi
      anonimizovane podatke iz platne kartice – hash platne kartice koji se dobija ireverzibilnom enkripcijom.
      Tako dobijen anonimizovan podatak se koristi samo za validaciju te kartice u budućnosti. Kada neko
      pokuša da doda novu karticu, kreira se novi hash i ako se podudara sa već postojećim –
      sistem prijavljuje da nije moguće registrovati tu platnu karticu. U tom slučaju neophodno je
      kontaktirati
dpo@misterd.rs
. Napominjemo da je ovo obrada
      anonimizovanog podatka i da Mister D ni na koji način na osnovu tog podatka ne može da identifikuje bilo
      kog korisnika.
Šta se događa ako nam ne date svoje podatke?
Kako biste mogli da koristite Aplikaciju i kako bismo Vas identifikovali tako da znamo
      da ste to Vi, a ne neko drugi, potrebni su nam Vaši lični podaci. U suprotnom, nije moguće
      koristiti Aplikaciju.
Svrha obrade i pravni osnov za obradu
Generalno, mi obrađujemo Vaše lične podatke ako je ta obrada neophodna
      kako bismo zaključili i izvršili ugovor sa Vama (Uslovi korišćenja Mister D ).
      Možemo da obrađujemo Vaše lične podatke ukoliko to od nas zakon zahteva. Takođe,
      možemo da obrađujemo Vaše lične podatke ukoliko je obrada neophodna u cilju zaštite
      Vaših životnih interesa. Ukoliko obrađujemo Vaše lične podatke na osnovu naših
      pravnih obaveza ili u cilju zaštite Vaših životnih interesa, obavestićemo Vas o tome.
      Takođe, možemo da obrađujemo Vaše podatke o ličnosti kako bismo ostvarili naš
      legitimni interes poslovanja.
Koristimo samo one lične podatke koji su neophodni za tačno određenu
      svrhu i uvek se trudimo da ograničimo obradu ličnih podataka u odnosu na ono što je neophodno za
      tu svrhu. Svrha obrade Vaših ličnih podataka je registracija na Aplikaciju i korišćenje
      svih njenih pogodnosti.
Prihvatanjem Uslova korišćenja Mister D zaključujete ugovor sa nama.
      Vaše lične podatke obrađujemo u svrhu zaključenja i izvršavanja tog ugovora.
Pored ovoga, možemo da obrađujemo Vaše lične podatke kako bismo
      Vam poslali newsletter sa informacijama o posebnim ponudama Mister D. Kada šaljemo newsletter, mi ćemo
      to učiniti ili na osnovu Vašeg pristanka ili oslanjajući se na naš legitimni
      interes.
Legitimni interes rukovaoca
Kako bismo ostvarili našu poslovnu svrhu, obrađujemo Vaše lične
      podatke na osnovu legitimnog interesa. Naravno, to radimo samo ukoliko Vaš interes ili Vaša osnovna
      prava i slobode ne pretežu nad našim legitimnim interesom. Legitimni interes koristimo kako
      bismo:
Održavali Vaš korisnički nalog, odgovorili na
        Vaše zahteve i moguće pritužbe;
Promovisali i plasirali naše proizvode i usluge;
Zaštitili prava, imovinu ili bezbednost Mister D, naših
        članova, ili drugih lica;
Zaštitili naše poslovanje i pružili podršku
        našim članovima, partnerima i kolegama;
Identifikovali i sprečili prevare i druge nezakonite
        radnje;
Testirali i razvijali nove usluge i proizvode ili poboljšali
        postojeće.
U svakom trenutku možete da izjavite prigovor na ovakvu obradu Vaših
      ličnih podataka zasnovanu na našem legitimnom interesu tako što ćete poslati imejl na
      adresu:
dpo@misterd.rs
.
Push notifikacije
Push notifikacije su poruke koje se pojavljuju na Vašim mobilnim uređajima.
      Push notifikacije se pojavljuju na mobilnim uređajima izvan aplikacija i koriste se za različite svrhe:
      nesmetano funkcionisanje aplikacija, obaveštavanje o promenama/novinama, obaveštavanje o promocijama
      itd. Mister D takođe koristi tehnologiju push notifikacija u tri svrhe.
Aplikacija koristi push notifikacije kako bi sama aplikacija funkcionisala i kako bismo
      Vas obavestili o pružanju Mister D usluge. Naime, push notifikacijom Vas obaveštavamo za koliko
      vremena stiže Vaša porudžbina, gde se trenutno nalazi Pružalac usluge itd.  Aplikacija
      ne bi mogla da funkcioniše bez uključene opcije push notifikacija i u slučaju da je push
      notifikacija isključena ne biste mogli da vidite gde se Pružalac usluga nalazi, za koliko stiže
      Pružalac usluge itd.
Push notifikacije koristimo kako bismo Vas obaveštavali o sistemskim informacija
      oko same Aplikacije (npr. obaveštenje o redovnom ažuriranju Aplikacije; obaveštenje o zastojima
      itd).
Mister D koristi push notifikacije kako bi Vas obavestio o najnovijim promotivnim
      ponudama, vestima itd. Ukoliko ne želite da Vam stižu promotivne poruke putem push notifikacija, u
      svakom momentu možete povući pristanak za opciju primanja reklamnih poruka preko push notifikacije tako
      što ćete u podešavanjima na Vašem telefonu isključiti opciju slanja notifikacija za
      aplikaciju Mister D. Ovo nije najbolje rešenje, ali operativni sistemi (Android, iOS) nisu omogućili
      da se svrhe za push notifikacije razdvoje. Napominjemo da ukoliko se odlučite da isključite opciju
      primanja push notifikacija (kako npr. ne bi primali reklamne poruke) usled objašnjenih sistemskih
      funkcionalnosti, nećete biti u mogućnosti da koristite Aplikaciju. Ukoliko imate poteškoća u
      isključivanju promotivnih push notifikacija na Vašem mobilnom uređaju, u svakom trenutku
      možete da nam se obratite slanjem mejla na sledeću e-mail adresu:
dpo@misterd.rs
. U svakom slučaju, mi
      ćemo odmah reagovati i zaustaviti obradu.
Primaoci podataka o ličnosti
Vaši lični podaci se dele interno u okviru Mister D, tokom procesa
      održavanja Aplikacije. Takođe, možemo da delimo Vaše lične podatke sa sledećim
      primaocima:
Podizvođačima, spoljnim konsultantima, advokatima,
        knjigovođama, komercijalnim bankama, i ostalim trećim licima, kao što su:
Cloud servisi, hosting servisi, infrastruktura i support;
Pružaoci usluga oglašavanja i marketinških
        usluga.
Novoosnovanom entitetu ili entitetu sticaocu vlasništva nad
        Mister D, ukoliko je Mister D uključen u spajanje, pripajanje, kupovinu, prodaju udela ili drugu statusnu
        promenu;
Bilo kojem drugom primaocu, ukoliko smo u obavezi prema zakonu ili na
        osnovu sudske odluke;
Bilo kojem drugom primaocu kada je to razumno i neophodno, npr. u
        slučaju opasnosti po život.
Mister D koristi posebnog provajdera za slanje imejlova korisnicima, stoga Mister D sa
      provajderom usluge deli određene podatke o ličnosti, kao što je imejl adresa korisnika, koji su
      neophodni za dostavljanje ovih imejlova. Svaki korisnik daje svoju izričitu saglasnost za slanje i primanje
      imejla od Mister D, koju prosleđuje ovlašćeni provajder. Pristup pružaoca usluge
      ličnim podacima korisnika ograničen je isključivo na lične podatke i period neophodan za
      dostavu imejlova jednom ili većem broju korisnika.
Svi primaoci su obavezni da preduzmu odgovarajuće tehničke, organizacione i
      kadrovske mere kako bi zaštitili Vaše lične podatke i Vaša prava. Mister D ima sa svim
      primaocima potpisane ugovore o obradi podataka o ličnosti.
Prenos podataka o ličnosti u druge države
Lični podaci mogu se prenositi bez ikakvih zaštitnih mera potrebnih prema
      trećim zemljama kada se prenose u zemlje koje se nalaze u EU, zemlje potpisnice Konvencije 108 (Srbija) i
      države za koje je od strane Evropske unije utvrđeno da obezbeđuju primereni nivo
      zaštite.
Ako se lični podaci prenose u državu koja se ne nalazi u EU ili u državu
      koja nije potpisnica Konvencije 108 (Srbija) ili u državu za koju je od strane Evropske unije utvrđeno
      da obezbeđuju primereni nivo zaštite, Mister D primenjuje odgovarajuće mere zaštite (npr.
      potpisane standardne ugovorne klauzule).
Rok čuvanja
Mister D čuva Vaše podatke o ličnosti dok traje vaše
      članstvo u Mister D i nakon toga tokom određenog vremenskog perioda kako bi se omogućilo
      članovima da povrate naloge ukoliko odluče da obnove članstvo i analiziraju podatke za sopstveno
      poslovanje unutar Aplikacije. Za više informacija o tome gde se i koliko dugo čuvaju Vaši
      lični podaci, kao i za više informacija o Vašim pravima za brisanje i prenosivost podataka,
      kontaktirajte nas na sledeću e-mail adresu:
dpo@misterd.rs
.
Integritet podataka
Preduzećemo razumne korake kako bismo osigurali da su lični podaci koje
      obrađujemo pouzdani za upotrebu kojoj su namenjeni, tačni, potpuni i aktuelni. Vi ste odgovorni za
      tačnost svih ličnih podataka koje nam date. Uložićemo razumne napore da održimo
      tačnost i integritet dobijenih ličnih podataka i da ih po potrebi ažuriramo.
Bezbednost ličnih podataka
Preduzimamo odgovarajuće bezbednosne mere u cilju zaštite Vaših
      ličnih podataka od pristupa i uvida koji nisu odobreni primenom ovog Obaveštenja.
Sprovodimo odgovarajuće fizičke, proceduralne, tehničke, organizacione i
      kadrovske mere kako bismo dostigli odgovarajući nivo zaštite Vaših ličnih podataka koje
      obrađujemo. Mister D primenjuje najbolje industrijske standarde u zaštiti podataka. Zaštita se
      odnosi na gubitak, korišćenje protivno svrsi, neovlašćeni pristup i uvid, menjanje i
      uništenje tih ličnih podataka. Ipak nijedna mera bezbednosti ne može da garantuje da će
      lični podaci biti 100% zaštićeni, ali Mister D u svakom momentu svojim kontrolisanim procesima i
      uz visoku odgovornost stalno unapređuje sve mere bezbednosti u cilju zaštite Vaših ličnih
      podataka.
Svesno ne prikupljamo podatke od maloletnih lica mlađih od 18 godina
Aplikacija nije namenjena maloletnim licima mlađim od osamnaest (18) godina. Mi
      svesno ne prikupljamo lične podatke od maloletnih lica ispod ove starosne dobi i izbrisaćemo sve podatke
      za koje se naknadno utvrdi da su podaci maloletnog lica ispod 18 godina, osim ukoliko nismo dobili saglasnost od
      roditelja ili staratelja takvog maloletnog lica da prikupljamo njegove podatke. U slučaju da roditelj ili
      staratelj veruje da je njegovo/njeno dete pružilo informacije Mister D i želi da ti podaci budu
      uklonjeni ili ispravljeni, molimo Vas da kontaktirate Mister D na sledeću e-mail adresu:
dpo@misterd.rs
.
Vaša prava
Možete da koristite određena prava prema Mister D u odnosu na lične
      podatke koje obrađujemo o Vama. U svakom trenutku možete da podnesete zahtev za ostvarivanje tih
      prava.
Imate sledeća prava:
Informisanje:
pravo da budete
        informisani o tome na koji način obrađujemo Vaše lične podatke (ovo pravo je ispunjeno
        davanjem na uvid ovog Obaveštenja o privatnosti);
Pristup:
pravo da zahtevate od nas
        pristup svim Vašim ličnim podacima koje obrađujemo. Ukoliko zahtev dostavite elektronskim
        putem, informacije se dostavljaju u uobičajeno korišćenom elektronskom obliku, osim ako
        zahtevate drugačije dostavljanje;
Ispravka/dopuna:
pravo da tražite
        da se netačni ili nepotpuni lični podaci o Vama isprave bez odlaganja. Molimo Vas da nas obavestite
        ukoliko promenite te lične podatke ili ukoliko saznate da su bilo koji lični podaci koje držimo
        netačni ili nepotpuni;
Brisanje:
pravo da zahtevate da se
        obrišu Vaši lični podaci bez odlaganja (uz poštovanje ograničenja koja su
        postavljena zakonom);
Ograničenje
: pravo da tražite
        ograničenje obrade Vaših ličnih podataka u određenim situacijama;
Prigovor:
pravo da izjavite prigovor na
        specifične obrade ličnih podataka. Ovo uključuje direktno oglašavanje, obradu u svrhe
        naučnog ili istorijskog istraživanja ili u statističke svrhe.
Prenosivost:
pravo da zahtevate od nas
        da ove podatke prenesemo drugoj kompaniji, ako je obrada zasnovana na pristanku ili na osnovu ugovora i obrada
        se vrši automatizovanim putem. U slučaju da želite, mi čemo vam (i) dostaviti podatke u
        strukturiranom, uobičajenom i mašinski čitljivom formatu i (ii) omogućiti prenos podataka
        drugom rukovaocu.
Vaša prava možete da ostvarite bez ikakvih dodatnih troškova slanjem
      na sledeću e-mail adresu:
dpo@misterd.rs
. Na Vaš zahtev odgovorićemo
      u najkraćem mogućem roku, a najkasnije u roku od 30 dana od dana prijema zahteva. U slučaju
      složenosti ili velikog broja zahteva, moguće je da će nam biti potreban dodatan rok za odgovor na
      zahtev. Taj rok ne može biti duži od 90 dana i o tome ćemo Vas posebno obavestiti. Ako je iz nekog
      razloga pristup ostvarivanju Vaših prava odbijen, pruži ćemo Vam objašnjenje zašto
      je do toga došlo.
Ukoliko smatrate da Vam je neko od prethodno navedenih prava uskraćeno ili
      smatrate da na neki način obrađujemo Vaše lične podatke protivno zakonu, molimo Vas da nam
      se obratite na sledeću e-mail adresu:
dpo@misterd.rs
. U svakom trenutku možete da
      podnesete pritužbu Povereniku za informacije od javnog značaja i zaštitu podataka o
      ličnosti.
Pristanak i povlačenje pristanka
U svakom trenutku možete povući pristanak za obradu Vaših ličnih
      podataka koju ste nam dali. Mi ćemo odmah reagovati i zaustaviti obradu tih ličnih podataka. Ovo pravo
      je besplatno. Zahtev za povlačenje pristanka  možete nam poslati na sledeću e-mail
      adresu:
dpo@misterd.rs
.