Privacy Statement in het kort
Privacy Statement
Introductie
Welkom bij het Privacy Statement van Squla. Dit Privacy Statement is van toepassing op iedereen die ons platform bezoekt of gebruikt of met ons contracteert. Ons platform is toegankelijk via de website
www.squla.nl
,
www.leukleren.squla.nl
en de Squla app.
Wij vinden de privacy van onze gebruikers heel belangrijk. De bescherming van de gegevens van kinderen speelt daarbij een centrale rol. In het Privacy Statement hieronder leggen we precies uit welke informatie we van onze gebruikers verzamelen, waarom we dat doen, en hoe zorgvuldig we daarmee omgaan. Als je kind via Squla oefeningen maakt, hoeft bijvoorbeeld niemand anders te weten welke oefeningen dat zijn en wat de resultaten zijn. We leggen je uit wanneer we gegevens mogen delen met andere bedrijven en vertellen je hoe je de beschikking houdt over jouw gegevens.
We adviseren je om het hele Privacy Statement goed door te lezen. Wil je liever de korte versie? Kijk dan in de kolom “Kort gezegd…”, waarin we elk onderdeel in simpele en duidelijke taal hebben samengevat. Heb je vragen? Aarzel niet om contact met ons op te nemen via
legal@futurewhiz.com
of via ons
contactformulier
.
In dit Privacy Statement komen de volgende onderwerpen aan bod:
Wie is Squla?
Squla lidmaatschap
Ouderaccount en Kinderaccount
Cadeaushop
Squla Forum
Squla Demo
Squla Spellingtest
Contact met Squla
Aanbiedingen en nieuwsbrieven, rapporten en serviceberichten
Relevante advertenties
Automatisch gegenereerde informatie
Cookies
Onderzoek en Analyse
Hoe lang bewaren wij jouw gegevens?
Wanneer delen wij jouw gegevens?
Bescherming van je gegevens
Wat zijn je rechten?
Kinderen
Squla in de Klas
Wijzigingen in dit Privacy Statement
Vragen
1. Wie is Squla
Squla is onderdeel van Futurewhiz  B.V. (KvK-nummer 32144948). Futurewhiz is een bedrijf dat elk kind in staat wil stellen om zich te ontwikkelen met educatie.
Futurewhiz biedt naast Squla ook Scoyo (scoyo GmbH) aan, de Duitse variant van Squla en StudyGo. StudyGo is een online leerplatform voor middelbare scholieren om makkelijker en sneller woordjes en begrippen te leren.
Squla is een online oefenprogramma voor thuis met een enorm aanbod aan games en quizzen in alle schoolvakken. Het is bedoeld voor ieder kind in groep 1 t/m 8 en op elk niveau.
Je kan contact met ons opnemen door ons
contactformulier
in te vullen. Wij zijn gevestigd aan het Prins Bernhardplein 200, 1097 JB Amsterdam.
Kort gezegd…
Squla is onderdeel van Futurewhiz, een bedrijf dat elk kind in staat wil stellen om zich te ontwikkelen met educatie.  Squla is het leukste en meest leerzame online oefenprogramma voor kinderen in groep 1 t/m 8! Wil je contact met ons? Vul ons
contactformulier
in.
2. Squla lidmaatschap
Wanneer je als ouder een lidmaatschap afsluit bij Squla, moet je een persoonlijk account voor jezelf (het Ouderaccount) en voor je kind (het Kinderaccount) aanmaken. Voor ieder kind dat je aanmeldt, maken we een persoonlijk Kinderaccount aan.
Ouderaccount en Kinderaccount
Voor het aanmaken van het Ouderaccount moet je de volgende persoonsgegevens  opgeven:
Voor- en achternaam;
E-mailadres;
Wachtwoord.
Voor het aanmaken van het Kinderaccount moet je de volgende persoonsgegevens opgeven:
Voornaam kind;
Groep.
Financiële gegevens
Als je een lidmaatschap aangaat, verwerken wij ook financiële gegevens van jou. Bij Squla kan je je lidmaatschap op verschillende manieren betalen. Dat gaat allemaal online en op een veilige manier. Afhankelijk van de betalingswijze die je kiest, worden bepaalde financiële gegevens verwerkt:
iDEAL
: met iDEAL reken je af in de vertrouwde internetbankieromgeving van je eigen bank.
Creditcard
: we accepteren MasterCard, Visa of American Express. Je moet de benodigde gegevens van je creditcard invullen en de stappen doorlopen.
Machtiging (SEPA)
: door ondertekening van het formulier geef je toestemming aan Squla om een incasso-opdracht te sturen naar je bank om het lidmaatschap af te schrijven van je rekening.
Als de betaling is gelukt, kom je automatisch weer op de pagina van Squla terecht.
We gebruiken deze persoonsgegevens alleen om betalingen te verwerken. Het gebruik van deze persoonsgegevens is dus noodzakelijk voor de uitvoering van de overeenkomst tussen Squla en jou als ouder. Zonder deze gegevens kunnen wij de betalingen niet verwerken en geen lidmaatschap voor jou afsluiten.
Adresgegevens
Het is mogelijk dat je bij het afsluiten van het lidmaatschap een cadeautje ontvangt. Wanneer dit het geval is, zullen we je adresgegevens vragen en opslaan in je Ouderaccount. We zullen het cadeautje naar dit adres sturen. Het gebruik van deze persoonsgegevens is dus noodzakelijk voor de uitvoering van de overeenkomst tussen Squla en jou als ouder.
Kort gezegd…
Als je als ouder een lidmaatschap afsluit met Squla maken we een Ouderaccount en Kinderaccount aan. Je moet daarvoor de verschillende gegevens invullen, over jezelf en over je kind. Wanneer je bij je lidmaatschap een cadeautje ontvangt, zullen we je adresgegevens vragen. We hebben deze gegevens nodig om de overeenkomst met jou uit te voeren.
3. Ouderaccount en Kinderaccount
Ouderaccount
In je Ouderaccount kun je de voortgang van je kind volgen. Naast de verplichte persoonsgegevens uit Hoofdstuk 2 kan je de volgende optionele persoonsgegevens opgeven in je Ouderaccount:
Gebruikersnaam;
Adres;
Woonplaats;
Telefoonnummer.
De gegevens die je verstrekt kun je altijd aanpassen. Je adres en telefoonnummer kan je invullen zodat we deze gegevens hebben wanneer je of je kind via de Cadeaushop cadeautjes bestelt. Wanneer je bij het afsluiten van het lidmaatschap je adres al hebt opgegeven, staan deze gegevens automatisch in je Ouderaccount.
Kinderaccount
Via het Ouderaccount kan je per kind een Kinderaccount aanmaken. Het Kinderaccount is via het Ouderaccount volledig in te zien. Wanneer je kind via zijn Kinderaccount Squla speelt, heeft hij uiteraard geen toegang tot het Ouderaccount.
Om in te loggen in het Kinderaccount, moet je kind een nickname en een wachtwoord aanmaken. Het gebruik van deze gegevens is dus noodzakelijk voor de uitvoering van de overeenkomst tussen Squla en jou als ouder. Zonder deze gegevens kan je kind niet inloggen en geen gebruik maken van Squla.
Optionele informatie
Naast de nickname, wachtwoord, voornaam van je kind en groep, kan je of je kind de volgende optionele persoonsgegevens opgeven in het Kinderaccount. De gegevens die je verstrekt kun je als ouder en als kind altijd aanpassen.
Achternaam en school. Wanneer je de school en de achternaam van je kind invult, kan je kind vriendjes vinden die ook zijn school en achternaam hebben ingevuld. Je kan binnen Squla vrienden worden met deze andere Squla leden;
Geslacht. We vinden het prettig om het geslacht van je kind te weten, zodat we je kind op de goede manier kunnen aanspreken;
E-mailadres. Wanneer je kind zijn e-mailadres invult, sturen wij op dat e-mailadres het nieuwe wachtwoord. We gebruiken het e-mailadres nergens anders voor.;
Geboortedatum. We gebruiken de geboortedatum van je kind om je kind
een verjaardag
e-mail te sturen. Deze mail wordt verstuurd naar het e-mailadres van de ouder;
Groepsniveau. Je kan het groepsniveau via je account aanpassen zodat je kind altijd op het juiste niveau speelt.
We gebruiken deze persoonsgegevens om Squla zo goed mogelijk op je kind af te stemmen en te personaliseren. We verwerken deze persoonsgegevens op basis van het gerechtvaardigde belang om onze dienstverlening voor jou en je kind zo gemakkelijk, passend en nuttig mogelijk te maken.
Spelen met Squla
Wanneer je kind speelt met Squla houden we het volgende bij:
Welke oefeningen door je kind zijn gemaakt;
Hoeveel minuten je kind heeft gespeeld;
Hoeveel vragen je kind goed of fout heeft beantwoord;
De resultaten per vak (op basis van oefenresultaten en oefentijd).
We gebruiken deze gegevens ook in het Ouderaccount, zodat je als ouder een overzicht hebt van het gebruik van Squla door je kind. We gebruiken deze gegevens in de rapporten die we aan je als ouder sturen (Hoofdstuk 9 – Rapporten). Het gebruik van deze gegevens is dus noodzakelijk voor de uitvoering van de overeenkomst tussen Squla en jou als ouder. Zonder deze informatie kunnen we je geen inzicht geven in de resultaten van je kind.
Kort gezegd…
Ouder- en Kinderaccount
Om Squla te kunnen gebruiken moet je een persoonlijk Ouderaccount aanmaken. Via het Ouderaccount kun je een Kinderaccount aanmaken, waarmee je kind kan spelen met Squla. We houden bij welke oefeningen je kind maakt, hoeveel minuten je kind speelt, hoeveel vragen je kind goed of fout beantwoordt en de resultaten. Deze informatie verwerken wij om de overeenkomst met jou uit te voeren. Je ontvangt deze informatie over je kind ook in de rapporten.
4. Cadeaushop
Op Squla verdien je munten door quizzen en games te spelen. We koppelen de munten aan het Kinderaccount. De munten die zijn verdiend, kan je kind inruilen voor echte cadeautjes. Deze cadeautjes zullen we sturen naar het adres dat je als ouder hebt opgegeven in je Ouderaccount.
We houden bij hoeveel cadeautjes je kind heeft besteld, omdat er aan bepaalde cadeautjes limieten zitten.
Het gebruik van deze gegevens is noodzakelijk voor de uitvoering van de overeenkomst, zonder deze gegevens kunnen we geen cadeautjes opsturen.
Kort gezegd…
Op Squla kan je muntjes sparen en inwisselen voor echte cadeautjes. We gebruiken je adresgegevens om de cadeautjes naar je te sturen. Ook houden we bij hoeveel cadeautjes en welke cadeautjes je hebt besteld.
5. Squla Forum
In het Squla Forum kan je berichten plaatsen. Je moet hiervoor een account aanmaken. Je kan hiervoor je Ouderaccount koppelen, maar je kan ook een los account aanmaken. Het is dus mogelijk dat niet-Squla-gebruikers berichten plaatsen op het Forum.
We gebruiken voor het Forum de volgende gegevens: e-mailadres, wachtwoord, naam, gebruikersnaam en Squla account. Je kan ook een profielafbeelding uploaden, maar dat is niet verplicht. Daarnaast verwerken we de informatie die je zelf invult in het forumbericht.
Het gebruik van jouw gegevens is noodzakelijk voor de uitvoering van een overeenkomst waarbij jij partij bent, namelijk om je de mogelijkheid te bieden gebruik te maken van het Squla forum.
Kort gezegd…
Wanneer je berichten wilt plaatsen op het Squla Forum, verwerken wij jouw accountgegevens en de inhoud van jouw berichten op het Forum.
6. Squla Demo
Wanneer je nog geen account hebt, kan je de gratis oefenversie van Squla proberen. Je moet daarvoor je naam en e-mailadres invullen. Wij gebruiken je e-mailadres om e-mails met speciale aanbiedingen van Squla te versturen als je daarvoor toestemming hebt gegeven. Je kan je op elk moment weer uitschrijven via de afmeldmogelijkheid in elke e-mail.
Wanneer je kind via de Squla demo speelt, houden we het volgende bij:
Welke oefeningen door je kind zijn gemaakt;
Hoeveel minuten je kind heeft gespeeld;
Hoeveel vragen je kind goed of fout heeft beantwoord;
De resultaten per vak (op basis van oefenresultaten en oefentijd).
We gebruiken deze gegevens in het rapport dat we per e-mail aan je toezenden. We verwerken deze gegevens om de Squla Demo te kunnen aanbieden en op basis van onze gerechtvaardigde belangen om je berichten te sturen.
Kort gezegd…
Wanneer je de gratis Squla demo wil proberen, moet je je naam en e-mailadres invullen. We houden bij welke oefeningen je kind maakt, hoeveel minuten je kind speelt, hoeveel vragen je kind goed of fout beantwoordt en de resultaten. Deze informatie sturen we in een rapport naar je toe.
7. Squla Spellingtest
Kinderen met en zonder account kunnen een spellingtest maken via ons platform. Om de spellingtest te kunnen maken, moeten ouders eerst de volgende gegevens opgeven:
Voor- en achternaam ouder;
E-mailadres ouder;
Naam kind;
Groep kind.
Wanneer je kind de spellingtest maakt, houden we het volgende bij:
Welke oefeningen door je kind zijn gemaakt;
Welke antwoorden je kind heeft gegeven
Hoeveel vragen je kind goed of fout heeft beantwoord;
De resultaten (op basis van oefenresultaten en correct ratio).
We gebruiken deze gegevens in het rapport dat we per e-mail aan je toezenden.
We verwerken deze gegevens om de Squla spellingtest aan te kunnen bieden en om daarover met je te kunnen communiceren.
Kort gezegd…
Wanneer je je kind de Squla spellingtest wil laten doen, moet je je naam en e-mailadres invullen. We houden bij welke oefeningen je kind maakt, welke antwoorden je kind heeft gegeven, hoeveel vragen je kind goed of fout beantwoordt en de resultaten. Deze informatie sturen we in een rapport naar je toe.
8.
Contact met Squla
Wanneer je vragen of klachten hebt over Squla, kan je contact opnemen met de
klantenservice
. We slaan dan je contactgegevens en je vraag of klacht op. We zoeken daarbij in onze systemen of je een Squla lidmaatschap hebt. Ook kunnen we je om meer informatie vragen als we dat nodig vinden voor de beantwoording van de vraag of de afhandeling van de klacht.
De gegevens die wij op deze manier verzamelen, gebruiken wij voor de beantwoording van de vraag en de afhandeling van de klacht. Deze verwerking van jouw gegevens is noodzakelijk voor de behartiging van de gerechtvaardigde belangen van Squla of noodzakelijk om de overeenkomst met jou uit te voeren. Het gaat namelijk om het belang om jou als gebruiker efficiënt te kunnen bedienen en de klantenservice van Squla te optimaliseren, maar de klacht kan ook gaan over de inhoud van de overeenkomst. De verstrekte informatie wordt ook opgeslagen in onze systemen en gebruikt om Squla te analyseren, optimaliseren en te verbeteren (zie ook Hoofdstuk 13 Onderzoek en Analyse).
Klantervaring
Verder biedt Squla soms de mogelijkheid tot deelname aan tevredenheidsonderzoeken en evaluatie. We vragen je dan om contactgegevens te delen zodat je mee kunt doen aan deze onderzoeken. Verwerkingen van jouw gegevens in het kader van deze onderzoeken doen wij op basis van ons gerechtvaardigd belang om onze diensten te optimaliseren en aan te passen aan de wensen van de gebruikers.
Prijsvragen en winacties
Squla organiseert van tijd tot tijd prijsvragen en winacties. Wanneer je hier aan meedoet, verwerken wij jouw naam, e-mailadres en adresgegevens. Deze gegevens hebben wij nodig om de actie uit te voeren en om contact op te nemen met de winnaars. Om je een eventuele prijs toe te kunnen zenden hebben we adresgegevens nodig.
De verwerking van jouw gegevens is noodzakelijk voor de uitvoering van de overeenkomst. Door deel te nemen aan de actie, stem je in met de eventuele actievoorwaarden en ga je een overeenkomst aan met Squla. Zonder deze gegevens kunnen we de actie niet uitvoeren en jou geen prijs toesturen.
Kort gezegd…
Als je contact met ons opneemt, gebruiken we jouw gegevens om met je te kunnen communiceren en je zo goed mogelijk te kunnen helpen. Als je meedoet aan winacties of prijsvragen, gebruiken we jouw gegevens om met je te kunnen communiceren over deze acties.
9. Aanbiedingen en nieuwsbrieven, rapporten en serviceberichten
Aanbiedingen en nieuwsbrieven
Tenzij je je hebt afgemeld voor deze communicatie, stuurt Squla je (commerciële) berichten met aanbiedingen of acties en nieuwsberichten over nieuwe quizzen, leuke samenwerkingen, tips en spelletjes. We sturen je berichten via e-mail of gewone post en gebruiken daarvoor jouw e-mailadres en adresgegevens.
Om deze berichten te personaliseren, kunnen we ook gebruikmaken van je naam, geslacht en de naam van je kind.
Om ervoor te zorgen dat de acties en aanbiedingen passend zijn, kunnen we  gebruikmaken van speelgegevens, zoals de laatste keer dat je kind Squla heeft gespeeld, welke oefeningen je kind heeft gemaakt en de resultaten van je kind.
Je kunt je vooraf afmelden en via de afmeldmogelijkheid in elk bericht. We verwerken deze persoonsgegevens op basis van onze gerechtvaardigde belangen om je (commerciële) berichten te sturen om jou als bestaande klant zo passend mogelijk te informeren over onze diensten.
Rapporten
Squla stuurt je rapporten om je inzicht te verschaffen in het gebruik van Squla door je kind en de resultaten van je kind. Hiervoor gebruikt Squla speel informatie zoals welke oefeningen je kind heeft gemaakt en hoeveel vragen je kind goed of fout beantwoordt. Ook kan je inzien hoe lang je kind een vak heeft geoefend en wanneer je kind voor het laatst Squla heeft gespeeld. Je kan je in het Ouderaccount afmelden voor het ontvangen van rapporten.
We verwerken deze informatie op basis van onze gerechtvaardigde belangen om jou als ouder periodiek inzicht te geven in het gebruik van Squla door je kind.
Serviceberichten
We houden je ook op de hoogte van de ontwikkeling van onze dienst. Wanneer er bijvoorbeeld een uitbreiding komt of er sprake is van een update zal Squla dat daarom per e-mail aan jou laten weten. Voor deze serviceberichten en voor berichten die een aankoop bevestigen is het niet mogelijk om je af te melden. Het gebruik van jouw e-mailadres voor deze berichten is noodzakelijk om je te informeren over de inhoud van de onze dienst (en daarmee de overeenkomst met jou).
E-mailtracking
In onze e-mailberichten maken wij gebruik van technologieën om interacties met de berichten te kunnen meten (bijv. het openen van de e-mail of activeren van links). Dit gebeurt met behulp zogenaamde pixels die in de berichten zijn opgenomen. Via de pixels kunnen we de volgende gegevens uitlezen: naam en e-mailadres van de ontvanger, bevestiging dat de ontvanger de e-mail heeft ontvangen en heeft geopend, of en op welke links is geklikt, IP-adres van de ontvanger en browser en besturingssysteem van de ontvanger. Op deze manier kunnen we de inhoud van onze e-mailberichten optimaliseren en verder ontwikkelen. Wij gebruiken de gegevens in
geaggregeerde vorm en alleen voor algemene statistische evaluaties. De gegevens worden niet samengevoegd met jouw andere gegevens.
De verwerking van deze persoonsgegevens is noodzakelijk voor de behartiging van onze gerechtvaardigde belangen, namelijk om het bereik en de relevantie van onze berichten te analyseren. De gegevens worden niet langer bewaard dan drie maanden.
Kort gezegd…
We gebruiken je e-mailadres om je berichten te sturen over onze dienst en het gebruik daarvan. Zo sturen we je rapporten over het gebruik van Squla door je kind, nieuwsbrieven, aanbiedingen en serviceberichten. Ook meten we het bereik en de relevantie van onze e-mailberichten. Je kan je afmelden voor onze berichten, behalve voor de serviceberichten. De serviceberichten gaan over de ontwikkeling van Squla.
10. Relevante Advertenties
Als je daar geen bezwaar tegen hebt gemaakt, deelt Squla jouw e-mailadres met Facebook, TikTok en Google om voor jou relevante advertenties van Squla te laten zien. Deze advertentienetwerken vergelijken de e-mailadressen die wij verstrekken met bestaande Facebook,- TikTok-, en Google-profielen. Als je een account hebt bij Google, TikTok en/of Facebook, krijg je vervolgens daar advertenties te zien van vergelijkbare producten en/of diensten van Squla. Met Facebook, TikTok en Google hebben wij adequate afspraken gemaakt over de beveiliging van jouw gegevens. Vanzelfsprekend delen we nooit meer gegevens dan hier omschreven en ook nooit gegevens van jouw kind.Squla gebruikt jouw e-mailadres alleen voor dit doel, op basis van ons gerechtvaardigd belang om passende advertenties te tonen. Je kunt op elk moment bezwaar maken tegen de verstrekking van jouw gegevens voor dit doeleinde via ons
contactformulier
(Categorie Privacy bezwaar). We zullen jouw e-mailadres daarna niet meer gebruiken voor het tonen van gerichte advertenties. Je krijgt dan advertenties van ons te zien die niet specifiek op jou gericht zijn. Meer informatie over bezwaar en jouw andere privacyrechten, lees je in Hoofdstuk 17 (Wat zijn je rechten?).
Kort gezegd…
We gebruiken je e-mailadres om je passende advertenties te tonen op Facebook, TikTok en Google. Als je daar een account hebt, krijg je advertenties van Squla te zien die voor jou relevant zijn. Je kunt je elk moment afmelden voor deze advertenties via ons
contactformulier
(Categorie Privacy – Bezwaar maken).
11. Automatisch gegenereerde informatie
Om Squla optimaal te kunnen laten werken (bijvoorbeeld om pagina´s goed te kunnen weergeven en om de website en de app te beveiligen) hebben wij bepaalde informatie nodig. Wij verzamelen daarom automatisch gegenereerde informatie over je surfgedrag tijdens je gebruik van Squla. Deze informatie bestaat uit je IP-adres (het nummer van je computer dat het mogelijk maakt je computer te herkennen), het type browser (het computerprogramma om internetpagina´s mee te kunnen bekijken), het computersysteem dat je gebruikt, de pagina´s die je bezoekt en we plaatsen cookies.
Deze informatie gebruiken we onder andere om onze dienstverlening zo goed mogelijk op je wensen aan te passen en om technische problemen en beveiligingskwesties op te lossen.
Zo gebruiken we het IP-adres, het accountnummer en de pagina’s/cookies om eventuele ongebruikelijke situaties uit te kunnen zoeken of om hack pogingen af te breken. Als we bijvoorbeeld ineens veel gebruik van een bepaalde account op meerdere configuraties vinden dan kunnen we daar wat aan doen.
De browser gegevens en het computersysteem gebruiken we om te kijken hoeveel mensen een bepaalde configuratie gebruiken en daar passen we het platform weer op aan. Daarnaast helpt deze informatie om problemen te ‘debuggen’ (op te lossen), we kunnen dan precies zien in welke situatie er problemen zijn ontstaan.
Deze verwerking van je Informatie is noodzakelijk voor de behartiging van de gerechtvaardigde belangen van Squla, namelijk het belang van Squla om Squla te beveiligen en zo gebruiksvriendelijk mogelijk aan te kunnen bieden.
We gebruiken deze Informatie ook om statistisch onderzoek te doen. Zie hierover ook Hoofdstuk 13 (Onderzoek en Analyse). Als de automatisch gegenereerde informatie met behulp van cookies wordt verzameld, is ook Hoofdstuk 12 (Cookies) van toepassing.
12. Cookies
Voor Squla gebruiken we cookies. Naast de bepalingen uit het Privacy Statement zijn de bepalingen uit het Cookie Statement van Squla van toepassing. Het Cookiestatement vermeldt welke cookies worden gebruikt en wat het doel van die cookies is. Het Cookiestatement is
hier
te lezen.
Kort gezegd…
We verzamelen ‘automatisch gegenereerde informatie’ van je (IP-adres, type browser, computersysteem, accountnummer, de pagina’s die je op Squla bezoekt en cookies). Dit doen we om Squla goed te laten werken en om Squla te kunnen beveiligen.
13. Onderzoek en analyse
Squla streeft ernaar om diensten van de hoogste kwaliteit te leveren. We zijn hiervoor steeds bezig om Squla te analyseren, te onderhouden, te beveiligen en te optimaliseren zodat we, waar nodig, aanpassingen in ons platform kunnen aanbrengen.
We kunnen hierbij gebruik maken van jouw gegevens, zoals:
het aantal kinderen dat je hebt aangemeld;
het aantal oefeningen dat is gemaakt;
de oefentijd per oefening;
de duur van het bezoek aan Squla;
welke oefeningen worden gemaakt en wat de resultaten zijn;
welke goodies er zijn besteld in de cadeaushop;
welke pagina´s zijn bezocht op Squla.
Wij doen dit op basis van ons gerechtvaardigd belang bij onderzoek, namelijk het verbeteren van de kwaliteit van ons platform en onze diensten. Alleen speciaal hiervoor aangewezen werknemers van Squla hebben voor dit doel toegang tot jouw gegevens. De resultaten van het onderzoek zijn altijd geaggregeerd. Dat betekent dat de gegevens in het onderzoeksresultaat niet persoonlijk tot jou of je kind te herleiden zijn. Verder gebruiken we voor dit doel altijd gepseudonimiseerde gegevens en waar mogelijk geanonimiseerde gegevens.
Voorbeelden
Hieronder geven we een aantal voorbeelden van hoe we jouw gegevens kunnen gebruiken, om je inzicht te geven in wat wij doen.
Helaas komt het voor dat Squla soms niet toegankelijk is. Wanneer je dit aan Squla meldt, analyseren we je accountgegevens. We proberen dan te achterhalen waarom je niet kan inloggen. We kijken ook of dit probleem bij andere gebruikers speelt en proberen heel dan Squla te verbeteren.
We houden in de cadeaushop bij welke goodies het meest worden besteld. Als bijvoorbeeld blijkt dat de Q voetbal avatar veel wordt besteld, kunnen we besluiten om meer Q voetbal avatars te maken.
We doen onderzoek naar de kwaliteit van de content op Squla. Wanneer we bijvoorbeeld zien dat veel kinderen in groep 4 een bepaalde vraag fout beantwoorden, bekijken we of deze vraag misschien te moeilijk is gesteld of onduidelijk is. Als dat zo is, zullen we de vraag aanpassen.
We bekijken welke content het beste past bij je kind. Door te kijken welke vragen goed / slecht gespeeld worden door je kind (en andere kinderen met dezelfde kenmerken) proberen we de juiste content voor je kind aan te bieden.
We houden bij welke spelvormen het beste / leukste zijn voor je kind. Als we bijvoorbeeld zien dat je kind meer uitdaging ziet in de multi-player spelletjes dan in de normale missies kunnen we het makkelijker maken voor je kind om deze speelvorm te vinden.
We monitoren je inlog- en spelgedrag om te zien of er geen rare patronen zijn die erop wijzen dat je account is gehackt. Als we bijvoorbeeld zien dat er met je gebruikersnaam vaak een verkeerd wachtwoord gebruikt wordt, dan kunnen we actie ondernemen.
Kort gezegd…
We gebruiken jouw persoonsgegevens om Squla te analyseren, te onderhouden, te beveiligen en te optimaliseren. Op deze manier kunnen we, waar nodig, aanpassingen in ons platform aanbrengen.
14.
Hoe lang bewaren wij jouw gegevens?
We bewaren jouw persoonsgegevens zo lang als dat nodig is voor de bovengenoemde doeleinden, of om te voldoen aan wettelijke (bewaar)verplichtingen. De bewaartermijn is dus afhankelijk van de aard van de gegevens en de doelen waarvoor Squla deze gegevens verwerkt. We hebben de bewaartermijnen per onderwerp uitgewerkt in een een intern bewaarbeleid en vatten dat hieronder samen.
We bewaren jouw persoonsgegevens zolang wij met jou een overeenkomst hebben.
Na beëindiging van de overeenkomst bewaren wij het Ouderaccount en het Kinderaccount nog 1 jaar, zodat het mogelijk is om het lidmaatschap te heractiveren zonder dat je accountgegevens zijn gewist. Na 1 jaar verwijderen we het Ouderaccount en Kinderaccount en verwijderen we dus ook de gegevens over de door je kind gemaakte oefeningen, datum, speeltijd, oefenresultaten en de rapportages.
We bewaren jouw naam, e-mailadres en de groep van je kind. Deze gegevens bewaren we tot 5 jaar na beëindiging van de overeenkomst. We bewaren deze gegevens (op grond van ons gerechtvaardigde belang) om commerciële berichten te kunnen sturen en te weten wanneer we hiermee moeten stoppen, bijvoorbeeld omdat je kind niet meer op de basisschool zit. Uiteraard kan je je altijd afmelden voor onze berichten of ons verzoeken om jouw gegevens te verwijderen.
De financiële gegevens in verband met de overeenkomst, zoals facturen, bewijs van betalingen, wijze van betaling en rekeningnummer bewaren wij minimaal 7 jaar om te voldoen aan fiscale wetgeving.
Wij bewaren de overeenkomst tussen jou en Squla minimaal 5 jaar na beëindiging van de overeenkomst.
Klachten die wij ontvangen bewaren tot maximaal 5 jaar na ontvangst van de klacht.
Kort gezegd…
We bewaren jouw gegevens alleen zolang dat  noodzakelijk is voor de doelen waarvoor we jouw gegevens hebben ontvangen.We bewaren je informatie niet langer dan noodzakelijk is voor de doelen waarvoor je informatie is verkregen.
15.
Wanneer delen wij jouw gegevens?
Wij delen jouw persoonsgegevens in bepaalde gevallen met derden. Dit doen wij alleen wanneer dit noodzakelijk is voor onze dienstverlening en de doeleinden zoals beschreven in dit Privacy Statement.
Binnen onze producten.
We kunnen je gegevens delen binnen onze producten, met StudyGo. Binnen onze producten (Squla & StudyGo) worden verschillende systemen gezamenlijk gebruikt. Zo krijgen verschillende afdelingen binnen onze groep toegang tot jouw gegevens. Op die manier kunnen wij voldoen aan onze contractuele en wettelijke verplichtingen en kunnen wij onze diensten zo goed mogelijk aan onze klanten aanbieden.
Voorbeelden
– Als je daar geen bezwaar tegen hebt gemaakt,  kunnen wij jouw gegevens en die van je kind(eren) delen met StudyGo. Wij doen dit om je te informeren over onze opvolgende diensten voor als jouw kind naar het einde van de basisschool gaat en (bijna) naar de middelbare school gaat. Wij doen dit op basis van ons gerechtvaardigd belang om jou relevante aanbiedingen te doen die passen bij het schoolprofiel van je kind.
– Als je naast Squla ook StudyGo gebruikt. Je account wordt dan gekoppeld aan je abonnementsgegevens zodat we toegang kunnen bieden tot de juiste accounts.
– Als je Squla in de Klas gebruikt (hoofdstuk 19 Privacy Statement), kunnen we je gegevens daarnaast delen met StudyGo. Zo kunnen we je onze diensten aanbieden die aan blijven sluiten bij het klasniveau van de kinderen
In onze opdracht
. Om de overeenkomst met jou uit de kunnen voeren, delen wij jouw gegevens met partijen die in onze opdracht jouw gegevens verwerken. Jouw gegevens worden alleen gebruikt voor het uitvoeren van die opdracht. Een voorbeeld hiervan is de hosting van de centrale database van Squla. Squla heeft (verwerkers)overeenkomsten met deze partijen gesloten waarin afspraken zijn gemaakt over de (beveiligings)maatregelen die zij moeten nemen om jouw gegevens te beschermen.
Externe dienstverleners
. Wij kunnen jouw gegevens delen met dienstverleners met wie wij samenwerken en die als zelfstandig ‘verwerkingsverantwoordelijken’ kwalificeren. Dit zijn bijvoorbeeld financiële dienstverleners, juridisch adviseurs, consultants en auditors. Wij maken altijd vooraf een afweging welke persoonsgegevens noodzakelijk zijn om aan deze dienstverleners te verstrekken en maken aanvullende afspraken over de verdeling van verantwoordelijkheden voor jouw gegevens als dat nodig is.
(Wettelijke) verplichting
. We kunnen jouw gegevens aan derden verstrekken:
Om te voldoen aan wettelijke verplichtingen, zoals gerechtelijke bevelen;
Als we daartoe verplicht zijn, bijvoorbeeld bij een geschil of onrechtmatig gebruik van jouw Account;
Als dat noodzakelijk is om samen te werken met autoriteiten zoals de politie of belastingautoriteiten;
Als dat voor ons noodzakelijk is om onze rechten te beschermen, zoals bij het handhaven van onze Algemene Voorwaarden.
Zakelijke transactie.
Wij kunnen jouw persoonsgegevens verstrekken wanneer dat noodzakelijk is bij een fusie, (gedeeltelijke) verkoop of (gedeeltelijke) overdracht van onze middelen. We zullen je altijd tijdig informeren als er een zakelijke transactie plaatsvindt waarbij jouw persoonsgegevens zijn betrokken.
Toestemming
. Andere gevallen, maar alleen waar wij specifiek om jouw toestemming hebben gevraagd.
Kort gezegd…
Wij delen jouw gegevens met andere partijen als dat noodzakelijk is voor onze dienstverlening en in lijn met de doeleinden zoals beschreven in dit Privacy Statement. Bijvoorbeeld om de overeenkomst met jou uit te voeren of om te voldoen aan wettelijke of contractuele verplichtingen.
16.
Bescherming van je gegevens
We hechten veel waarde aan een goede beveiliging van jouw gegevens. We hebben passende technische en organisatorische maatregelen genomen om je gegevens te beveiligen tegen verlies of onrechtmatige verwerking. Zo beveiligen wij onze systemen volgens de actuele standaarden voor informatiebeveiliging en hebben dit ook afgesproken met onze partners.
We vinden het belangrijk dat jouw gegevens zo veel mogelijk binnen de Europese Economische Ruimte (“EER”) worden opgeslagen. Waar jouw gegevens buiten de EER worden opgeslagen, zorgen wij ervoor dat dit in overeenstemming met de privacywetgeving is en dat het vereiste beschermingsniveau is gewaarborgd. We hebben bijvoorbeeld met deze partijen de EU Model Clauses getekend of baseren de doorgifte op een adequaatheidsbesluit.
Kort gezegd…
We hebben ervoor gezorgd dat jouw persoonlijke informatie goed beschermd is. Dit is één van onze prioriteiten. Onze servers staan in de Europese Unie. Wanneer we de gegevens buiten de EU verwerken, hebben we daarvoor een passend beschermingsniveau gewaarborgd.
17. Wat zijn je rechten?
Reactie
We proberen zo snel mogelijk en in ieder geval binnen één maand op je verzoek te reageren. De mogelijkheid bestaat dat we meer tijd nodig hebben, maar dat zal nooit langer dan twee maanden extra zijn. We zullen je altijd tijdig over deze extra tijd informeren.
Je kunt een verzoek indienen via ons
contactformulier
(Categorie Privacy). Vul het e-mailadres waarmee je bij ons bekend bent, zodat we zeker weten dat de gegevens die je opvraagt ook echt bij jou horen.
Wanneer we niet goed kunnen vaststellen waar jouw verzoek over gaat, kunnen we je vragen om je verzoek te specificeren. Als we niet zeker weten van wie het verzoek afkomstig is, kunnen we je vragen om aanvullende gegevens of om je te identificeren.
De mogelijkheid bestaat dat we jouw verzoek afwijzen, bijvoorbeeld omdat we (wettelijk gezien) niet aan je verzoek kunnen of hoeven te voldoen. We zullen je ook informeren over  een afwijzing
Naast de opgesomde rechten hieronder, heb je ook het recht om een klacht in te dienen bij de Autoriteit Persoonsgegevens. Uiteraard hopen we niet dat dat nodig zal zijn!
Inzagerecht
Je hebt het recht een verzoek in te dienen om te achterhalen of wij persoonsgegevens van jou verwerken. Als dit het geval is, zullen we je een kopie van jouw persoonsgegevens verstrekken.
Recht op rectificatie
Je hebt het recht om een verzoek tot rectificatie van onjuiste gegevens van jou in te dienen. Wanneer mogelijk, heb je ook het recht aanvullende persoonsgegevens te verstrekken om zo de verzameling van je persoonsgegevens volledig te maken.
Je kan deze wijzigingen ook zelf direct doorvoeren in het Ouderaccount of Kinderaccount.
Recht om vergeten te worden
Je hebt het recht om te verzoeken tot verwijdering van jouw persoonsgegevens. Als je verzoek wordt toegekend, zullen we de betreffende persoonsgegevens verwijderen.
Recht op beperking
Je hebt het recht een verzoek in te dienen tot beperking van je persoonsgegevens. Dit betekent dat, als wij het eens zijn met jouw verzoek tot beperking, we gedurende de termijn van de beperking je persoonsgegevens niet verder zullen verwerken – tenzij dit op basis van de wet toch geoorloofd is.
Recht op bezwaar
Je hebt het recht om bezwaar te maken tegen de verwerking van je persoonsgegevens, bijvoorbeeld als wij je persoonsgegevens verwerken op basis van gerechtvaardigd belang. Als je bezwaar maakt, zullen we je privacy belangen afwegen tegen onze bedrijfsbelangen. Als jouw belang zwaarder weegt, zullen we je persoonsgegevens niet verder verwerken.
Als je persoonsgegevens worden gebruikt voor direct marketing geldt deze belangenafweging niet. In dat geval zullen zullen wij je persoonsgegevens niet meer voor dat doeleinde verwerken. Je kunt via ons
contactformulier
bezwaar maken tegen de verwerking van jouw gegevens voor direct marketing doeleinden (Categorie Privacy – Bezwaar maken).
Recht op dataportabiliteit
Je hebt het recht een verzoek tot dataportabiliteit in te dienen. We zullen de gegevens die onder dit recht vallen op een gestructureerde, gangbare en machineleesbare vorm aan jou ter beschikking stellen zodat je deze aan een derde partij kunt overdragen.
Recht om toestemming in te trekken
Wanneer jij toestemming hebt gegeven voor de verwerking van jouw persoonsgegevens, kun jij deze toestemming altijd weer intrekken. Daarna zullen wij jouw persoonsgegevens niet verder verwerken voor de doeleinden waarop de toestemming ziet. Eerder gegeven toestemming doet geen afbreuk aan de rechtmatigheid van de verwerking voordat je je toestemming hebt ingetrokken.
Kort gezegd…
We vinden het belangrijk dat je weet hoe we met je persoonsgegevens omgaan en dat je bepaalde rechten hebt wat betreft jouw persoonsgegevens. Zo heb je het recht een klacht in te dienen bij de Autoriteit Persoonsgegevens. Daarnaast heb je voor onderstaande rechten de mogelijkheid om een verzoek in te dienen:
Inzagerecht;
Rectificatie recht;
Recht om vergeten te worden;
Recht op beperking;
Recht op bezwaar;
Recht op dataportabiliteit;
Recht om toestemming in te trekken.
Een verzoek kan je indienen via ons
contactformulier
(Categorie Privacy). In principe beantwoorden we je verzoek binnen 1 maand. Je kunt je eigen gegevens ook altijd bekijken en wijzigen in je Ouder- of Kinderaccount.
18. Kinderen
Squla sluit de overeenkomst met de ouder. We maken onderscheid tussen ouders en kinderen bij het verwerken van persoonsgegevens, zodat je kind altijd veilig en ongestoord gebruik kan maken van Squla. Zo zullen we kinderen nooit direct benaderen voor commerciële acties.
19. Squla in de Klas
We bieden aan scholen de dienst Squla in de Klas aan. Squla heeft met de school een verwerkersovereenkomst gesloten. We gebruiken hierbij de Model Verwerkersovereenkomst zoals opgesteld door de PO-Raad, VO-raad, GEU, KBb-E en VDOD, verenigd in Edu-K.
Deze overeenkomst kan je [
hier
] lezen. De school schakelt Squla in als verwerker. Squla verwerkt (persoons)gegevens alleen in opdracht van de school. De school is de verwerkingsverantwoordelijke voor de verwerking van de (persoons)gegevens, zoals gedefinieerd in de Algemene verordening gegevensbescherming.
Squla is wel verwerkingsverantwoordelijke voor de gegevensverwerking met betrekking tot de scholen en contactpersonen die Squla in de klas afnemen. Het gaat om de volgende informatie: BRIN-nummer, naam en e-mailadres leerkracht.
Aanbiedingen
Squla gebruikt het e-mailadres dat je als leerkracht hebt opgegeven, je voornaam en achternaam en school om je op de hoogte te houden van de acties die Squla organiseert. Je kunt je afmelden via de afmeldmogelijkheid in elke e-mail.
Onderzoek en Analyse
Daarnaast gebruikt Squla de gegevens in Squla in de Klas om Squla in de Klas te analyseren, te onderhouden, te beveiligen en te optimaliseren zodat we, waar nodig, aanpassingen in onze website en apps kunnen aanbrengen. Voor de manier waarop we dit doen en de gegevens die we verwerken, verwijzen we naar Hoofdstuk 13 (Onderzoek en Analyse).
We benadrukken dat het voor Squla niet bekend is welk kind Squla in de Klas speelt. De leerkracht bepaalt namelijk welke nickname wordt ingevuld. Het is als ouder wel mogelijk om het Kinderaccount thuis te koppelen aan het Leerkrachtaccount waardoor zowel de leerkracht als de ouder inzicht hebben in de voortgang van het kind.
Kort gezegd…
Squla in de Klas is een andere dienst van Squla, die Squla aanbiedt aan scholen. Met Squla in de Klas kunnen leerlingen en leerkrachten in aanvulling op het onderwijs gebruik maken van Squla.
Als je dat wenst, kan je het Kinderaccount koppelen aan het Squla in de Klas account.
20. Zakelijke relaties
Squla verwerkt gegevens van bedrijven waarmee wij samenwerken, zoals leveranciers. Wij verwerken:
Contact- en bedrijfsgegevens (zoals naam, adres, functie, e-mail, telefoon, KvK-, BTW-, en bankrekeningnummer).
Communicatie: Brieven en e-mails met contactpersonen.
Opdracht informatie: Details over de dienstverlening van leveranciers.
We verwerken deze gegevens om diensten in te kopen en te voldoen aan onze verplichtingen in dat kader, zoals het doen van betalingen en het voeren van een (financiële) administratie. Het gebruik van deze persoonsgegevens is noodzakelijk voor de uitvoering van de overeenkomst tussen Squla en de leverancier en/of om te voldoen aan onze wettelijke verplichtingen. We zorgen er altijd voor dat dit gebeurt volgens de privacywetgeving en de regels in dit Privacybeleid. Voor deze verwerking gelden de onderdelen 14 tot en met 17 van het Privacybeleid.
21. Wijzigingen in dit Privacy Statement
We kunnen dit Privacy Statement van tijd tot tijd bijwerken. Als we dit doen, plaatsen we de bijgewerkte versie online. Bij wijzigingen die impact hebben op jouw privacy,  informeren we je daar actief over. De laatste versie van het Privacy Statement is van 18 december 2024. Je kan de augustus 2024 versie,
april 2022 versie
en de
mei 2024 versie
ook teruglezen.
22. Vragen
Als je vragen hebt over dit Privacy Statement, aarzel dan niet om contact met ons op te nemen via
legal@futurewhiz.com
of via ons
contactformulier
(Categorie Privacy).
Opslaan