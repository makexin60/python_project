U kunt op verschillende manieren contact met ons opnemen. Daarbij deelt u persoonsgegevens met ons. We gebruiken die persoonsgegevens alleen voor het doel waarvoor u de gegevens heeft gedeeld.
Hoe wij uw gegevens gebruiken
Als u ons een vraag stelt via ons contactformulier, dan deelt u persoonlijke gegevens met ons. Wij gebruiken uw gegevens om uw vraag te beantwoorden. Uw vraag wordt door onze eigen medewerkers beantwoord. We delen uw gegevens niet met andere partijen.
We slaan de volgende persoonsgegevens op:
E-mailadres
Telefoonnummer (niet verplicht om in te vullen)
We bewaren uw gegevens 12 maanden voor kwaliteitsdoeleinden.
Als u belt naar ons contactcenter, dan deelt u persoonlijke gegevens met ons. Wij gebruiken uw gegevens om uw vraag te beantwoorden. Uw vraag wordt door onze eigen medewerkers beantwoord. We delen uw gegevens niet met andere partijen.
We nemen de telefoongesprekken op voor kwaliteitsdoeleinden. Deze gesprekken bewaren we 12 maanden. Als we u na het telefoongesprek specifieke hulp gaan bieden, bewaren we uw gegevens zo lang als nodig is voor deze hulp.
Het ministerie van Buitenlandse Zaken meet en analyseert hoe bezoekers de Reisapp gebruiken. Zo kunnen we het gemak voor gebruikers vergroten. De meting is anoniem. We registreren geen persoonsgegevens.
Gegevens die wij opslaan zijn onder andere:
het type telefoon
de versie van het besturingssysteem
het netwerkadres (alleen om het land van de bezoeker te achterhalen)
gegevens om het aantal unieke gebruikers te bepalen
Deze gegevens combineren we niet met andere bronnen, we geven ze niet door aan anderen en we gebruiken ze niet om te bepalen wie u bent.
Het ministerie van Buitenlandse Zaken verwijdert uw persoonsgegevens na een jaar. Alleen algemene statistieken, zoals aantallen bezoekers, slaan we langer op.
Via de Informatieservice Buitenlandse Zaken kunt u zich aanmelden voor berichten bij crises & updates van reisadviezen en kunt u zich registreren bij de ambassade.
Welke persoonsgegevens
Als u zich aanmeldt voor de Informatieservice, geeft u uw e-mailadres en mobiele telefoonnummer door. Daarnaast kunt u de volgende gegevens invullen:
Uw naam zoals die in uw paspoort staat
Uw geboortedatum
Een alternatief telefoonnummer
Namen en geboortedata van medereizigers/gezinsleden
De naam, het e-mailadres en het telefoonnummer van uw contactpersoon in nood
Uw verblijfsperiode
Uw verblijfsadres en verblijfplaats
Reisgenoten
Vult u gegevens van uw reisgenoten in? Laat dit dan ook aan uw reisgenoten weten. Het ministerie van Buitenlandse Zaken gaat ervan uit dat zij u toestemming hebben gegeven om hun gegevens te delen.
Wat wij doen met uw gegevens
Wij slaan de gegevens die u achterlaat bij de Informatieservice op voor de volgende doeleinden:
Om u de volgende berichten te kunnen sturen:
E-mail-updates van reisadviezen
E-mails of sms-berichten bij een (dreigende) crisis
E-mails met informatie van de ambassade over bijvoorbeeld evenementen van de ambassade of consulaire dienstverlening
Als er een crisis is en uw contactpersoon voor noodgevallen belt Buitenlandse Zaken, dan kunnen wij doorgeven of u volgens onze gegevens in het land bent.
Om de crisisplannen van alle ambassades te kunnen optimaliseren. Daarbij houden we bijvoorbeeld rekening met het aantal Nederlanders dat zich voor een land heeft aangemeld.
De gegevens die we opslaan combineren we niet met andere bronnen en gebruiken we niet om te bepalen wie u bent. Ook geven we de gegevens niet door aan anderen, behalve wanneer uw contactpersoon voor noodgevallen belt.
Afmelden Informatieservice
Meldt u zich af bij de Informatieservice? Dan verwijdert het ministerie van Buitenlandse Zaken alle gegevens die u heeft ingevuld. Alleen algemene statistieken slaan we langer op.
Via het Crisis Contactformulier deelt u persoonsgegevens met ons. En eventueel de persoonsgegevens van uw reisgezelschap en/of uw contactpersoon. Wij hebben de gevraagde gegevens nodig om u in geval van een crisis te kunnen helpen. Wij gebruiken deze gegevens alleen daarvoor.
Daarnaast moeten wij deze gegevens mogelijk delen met de autoriteiten van het land waar u zich bevindt, derde landen en/of andere ministeries en/of organisaties in Nederland of andere EU-landen. Bijvoorbeeld als dit nodig is voor uw eventuele vertrek, of het mogelijk verkrijgen van een reisdocument.
Mogelijk zijn uw persoonsgegevens in derde landen niet beschermd door de Algemene Verordening Gegevensbescherming (AVG). In Nederland en de EER geldt dit wel.
Wij slaan de gegevens die u via het formulier doorgeeft op. We bewaren uw gegevens zolang als nodig is voor deze hulp.
Het ministerie van Buitenlandse Zaken is verantwoordelijk voor het gebruik van de persoonsgegevens die u deelt via de website en met het contactcenter. Lees voor meer informatie de algemene privacyverklaring van NederlandWereldwijd.
Privacyverklaring NederlandWereldwijd
Heeft u vragen of opmerking over privacy op NederlandWereldwijd? Neem dan contact op met de functionaris gegevensbescherming via
fg@minbuza.nl
.
Wilt u meer weten over privacy? Of heeft u een klacht over hoe NederlandWereldwijd omgaat met uw privacy? Dan kunt u terecht bij de Autoriteit Persoonsgegevens.
Bezoek de website van de Autoriteit Persoonsgegevens