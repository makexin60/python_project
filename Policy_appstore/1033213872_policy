รับรางวัลมากขึ้นเพียงแค่สมัครสมาชิก!
เข้าร่วมกับ The Pizza Company วันนี้เพื่อสะสมคะแนนและปลดล็อกสิทธิประโยชน์ของคุณ
เมนู
รีวอร์ด
Live Chat
ภาษา - TH
เข้าสู่ระบบ/ สมัครสมาชิก
คำชี้แจงว่าด้วยความเป็นส่วนตัว
ปรับปรุงครั้งล่าสุดเมื่อวันที่ 24 เมษายน 2564
บริษัท เดอะ ไมเนอร์ ฟู้ด กรุ๊ป จำกัด (มหาชน) เคารพความเป็นส่วนตัวของท่านและมุ่งมั่นที่จะคุ้มครองข้อมูลส่วนบุคคลของท่าน คำชี้แจงว่าด้วยความเป็นส่วนตัวนี้จะแจ้งให้ท่านทราบถึงวิธีการที่เราใช้ในการดูแลรักษาข้อมูลส่วนบุคคลของท่านเมื่อท่านเข้าร้านอาหารหรือเว็บไซต์ของเรา โดยจะแจ้งให้ท่านทราบเกี่ยวกับสิทธิความเป็นส่วนตัวของท่านและการคุ้มครองตามกฎหมาย เพื่อการปฏิบัติตามคำชี้แจงว่าด้วยความเป็นส่วนตัวนี้ ข้อมูลส่วนบุคคล หมายถึง ข้อมูลใด ๆ เกี่ยวกับบุคคลที่สามารถใช้ระบุตัวบุคคลนั้นได้
คำชี้แจงนี้ใช้บังคับกับช่องทางออนไลน์ของเรา เช่น การใช้งานแอปพลิเคชันในโทรศัพท์เคลื่อนที่ เว็บไซต์และแพลตฟอร์มออนไลน์อื่น ๆ ที่บริษัทเป็นเจ้าของหรือเป็นผู้ดำเนินการ (“
ไซต์
”) และช่องทางออฟไลน์ เช่น ร้านอาหารของเราและคอลเซ็นเตอร์ (รวมเรียกว่า “บริการ”) โดยคำชี้แจงนี้ใช้กับลูกค้า พันธมิตรทางธุรกิจ ตัวแทน ผู้รับจ้าง และผู้ให้บริการของเรา
ท่านจำเป็นต้องอ่านคำชี้แจงนี้ร่วมกับคำชี้แจงว่าด้วยความเป็นส่วนตัวอื่นใด (ถ้ามี) ที่เราอาจจัดทำขึ้นในบางสถานการณ์ เมื่อเรามีการเก็บรวบรวม หรือประมวลผลข้อมูลส่วนบุคคลของท่าน เพื่อให้ท่านตระหนักถึงวิธีการและเหตุผลที่เราใช้ข้อมูลของท่าน คำชี้แจงว่าด้วยความเป็นส่วนตัวนี้เป็นส่วนเพิ่มเติมของคำประกาศและนโยบายความเป็นส่วนตัวอื่นๆ (ถ้ามี) และไม่ได้มีวัตถุประสงค์เพื่อลบล้างคำประกาศและนโยบายความเป็นส่วนตัวอื่น ๆ ดังกล่าว เมื่อท่านใช้ไซต์หรือบริการของเรา ท่านยอมรับ ให้ความยินยอม และตกลงกับข้อกำหนดและเงื่อนไขในคำชี้แจงนี้
1. ผู้ควบคุมข้อมูล
คำชี้แจงว่าด้วยความเป็นส่วนตัวนี้ออกในนามของบริษัท เดอะ ไมเนอร์ ฟู้ด กรุ๊ป จำกัด (มหาชน) และ
แบรนด์ในเครือ
ซึ่งเป็นบริษัทที่จดทะเบียนและประกอบกิจการอยู่ภายใต้กฎหมายไทย โดยมีที่อยู่จดทะเบียนที่ เลขที่ 88 อาคารเดอะปาร์ค ชั้น 11 ถนนรัชดาภิเษก แขวงคลองเตย เขตคลองเตย กรุงเทพมหานคร 10110 ประเทศไทย (ซึ่งต่อไปจะเรียกว่า “
บริษัท
,” “
เรา
,” “
พวกเรา
,” หรือ “
ของเรา
”).
เว็บไซต์นี้อาจมีลิงก์ไปยังเว็บไซต์ ปลั๊กอินและแอปพลิเคชันของบุคคลภายนอก การคลิกลิงก์เหล่านั้นหรือเปิดใช้งานการเชื่อมต่อเหล่านั้นอาจทำให้บุคคลภายนอกสามารถเก็บรวบรวมหรือแบ่งปันข้อมูลเกี่ยวกับท่านได้ เราไม่ได้ควบคุมเว็บไซต์ของบุคคลภายนอกเหล่านี้และจะไม่รับผิดชอบต่อคำชี้แจงว่าด้วยความเป็นส่วนตัวของพวกเขา เมื่อท่านออกจากเว็บไซต์ เราขอแนะนำให้ท่านอ่านคำชี้แจงว่าด้วยความเป็นส่วนตัวของทุกเว็บไซต์ที่ท่านเยี่ยมชม
2. วิธีการเก็บรวบรวมข้อมูลส่วนบุคคลของท่าน
คำชี้แจงว่าด้วยความเป็นส่วนตัวนี้ยังมีจุดมุ่งหมายเพื่อให้ข้อมูลเกี่ยวกับวิธีที่เราเก็บรวบรวมและประมวลผลข้อมูลส่วนบุคคลของท่านผ่านการใช้งานเว็บไซต์นี้และบริการอื่น ๆ ซึ่งทำให้ท่านเข้าถึงคำชี้แจงว่าด้วยความเป็นส่วนตัวนี้ รวมถึงข้อมูลใด ๆ ที่ท่านอาจให้เมื่อท่านใช้บริการดังต่อไปนี้ของเรา
เมื่อท่านสร้างบัญชีผู้ใช้ผ่านทางไซต์ที่ดำเนินการโดยบริษัท
เมื่อท่านเข้าร้านอาหารของเรา, โทรศัพท์ผ่านคอลเซ็นเตอร์, ใช้บริการเดลิเวอรี่ออนไลน์หรือซื้อผลิตภัณฑ์หรือใช้บริการผ่านทางแพลตฟอร์มหรือวิธีการอื่นใด
เมื่อท่านร่วมกิจกรรมที่เราจัดขึ้น ทำแบบสอบถาม หรือมีปฏิสัมพันธ์กับเราในทางอื่นใด
เมื่อท่านติดต่อเพื่อสอบถามข้อมูลเกี่ยวกับผลิตภัณฑ์ หรือบริการของเรา หรือร้องเรียน
เราจะเก็บรวบรวมข้อมูลการใช้งานออนไลน์โดยอัตโนมัติ เมื่อท่านเข้าชมไซต์ของเราหรือใช้บริการของเรา ซึ่งอาจรวมถึงข้อมูลเกี่ยวกับผู้ให้บริการอินเตอร์เน็ตของท่าน ระบบปฏิบัติการที่ใช้ ประเภทของเบราว์เซอร์ ชื่อโดเมน หมายเลขระบุตัวตนคอมพิวเตอร์ (IP) เวลาที่ท่านเข้าใช้ เว็บไซต์แหล่งที่มาที่แนะนำท่านให้กับเรา หน้าเว็บเพจที่ท่านเปิด และวันที่และเวลาในการเปิดหน้าเว็บเพจดังกล่าว การเก็บรวบรวมข้อมูลการใช้งานออนไลน์ของเราอาจมีการใช้คุกกี้และเว็บบีคอน คุกกี้คือบรรดาไฟล์ข้อมูลขนาดเล็กที่ถูกจัดเก็บไว้บนฮาร์ดไดรฟ์ของท่านโดยเว็บไซต์ เหตุผลประการหนึ่งคือคุกกี้ช่วยเราในการพัฒนาไซต์ของเราและประสบการณ์ของท่าน เราใช้คุกกี้เพื่อให้เห็นว่าบรรดาพื้นที่และคุณสมบัติการใช้งานใดที่ได้รับความนิยม และเพื่อนับจำนวนการเข้าชมไซต์ของเรา เว็บบีคอนเป็นภาพอิเล็กทรอนิกส์ซึ่งอาจถูกใช้บนบรรดาไซต์และอีเมลของเรา
เราอาจได้รับข้อมูลส่วนบุคคลของท่านจากผู้ให้บริการเครือข่ายอินเตอร์เน็ต เมื่อท่านใช้อุปกรณ์ของท่านเข้าใช้งานอินเตอร์เน็ตแบบไม่เสียค่าบริการ ณ ร้านของเรา
เราอาจจัดเก็บข้อมูลรวม หรือข้อมูลนิรนามที่ไม่ระบุตัวตนของท่านโดยตรง เราอาจรวมข้อมูลเกี่ยวกับท่านที่เราเก็บรวบรวม เข้ากับข้อมูลที่เราได้รับจากบุคคลภายนอก ในบางกรณี เราอาจรวมข้อมูลอื่น ๆ เข้ากับข้อมูลส่วนบุคคล ซึ่งหากข้อมูลที่ถูกรวมเข้ากันนั้นสามารถระบุตัวตนของบุคคล ข้อมูลดังกล่าวจะถูกปฏิบัติโดยเราในฐานะข้อมูลส่วนบุคคล
3. วัตถุประสงค์ในการจัดเก็บข้อมูลส่วนบุคคลของท่าน
เราจะประมวลผลข้อมูลส่วนบุคคลตามที่ระบุในคำชี้แจงนี้และจะปฏิบัติตามกฎหมายคุ้มครองข้อมูลส่วนบุคคลที่ใช้บังคับของประเทศไทยอยู่เสมอ ในกรณีต่อไปนี้
เมื่อเราได้รับความยินยอมจากท่าน สำหรับกรณีที่กฎหมายกำหนดให้ต้องขอความยินยอม
เพื่อดำเนินการตามคำขอของท่านก่อนเข้าทำสัญญาหรือเพื่อการปฏิบัติตามสัญญาระหว่างท่านและบริษัท
เป็นการจำเป็นเพื่อประโยชน์โดยชอบด้วยกฎหมายของบริษัท หรือของบุคคลหรือนิติบุคคลอื่น เว้นแต่ประโยชน์ดังกล่าวมีความสำคัญน้อยกว่าสิทธิขั้นพื้นฐานในข้อมูลส่วนบุคคลของท่าน
เป็นกรณีที่บริษัทต้องปฏิบัติตามกฎหมาย
เพื่อป้องกันหรือระงับอันตรายต่อชีวิต ร่างกาย หรือสุขภาพของบุคคล (ถ้ามี)
เราเก็บรวบรวม ใช้ หรือเปิดเผยข้อมูลส่วนบุคคลของท่านภายในขอบเขตที่ได้รับอนุญาตหรือที่กำหนดภายใต้กฎหมายที่ใช้บังคับ เพื่อวัตถุประสงค์ต่อไปนี้
เพื่อปฏิบัติตามสัญญา ดำเนินการ และจัดการการซื้อหรือใช้ผลิตภัณฑ์และบริการของบริษัทสำหรับท่าน รวมถึงการสมัครเป็นลูกค้าหรือสมาชิกของท่าน ขั้นตอนการยืนยันผู้ใช้งาน การจัดทำคำสั่งซื้อ การเปลี่ยนแปลงหรือยกเลิกคำสั่งซื้อ การจัดส่งตามคำสั่งซื้อ การแลกคะแนนสะสม การเข้าร่วมบัญชีและโปรแกรมของท่าน และการเข้าใช้ไซต์และการบริการผ่านช่องทางต่างๆ ทั้งออนไลน์และออฟไลน์
เพื่อตอบคำถามของท่านที่มีต่อฝ่ายบริการลูกค้า ดำเนินการตามข้อร้องเรียนที่ท่านได้แจ้งกับเรา หรือกระทำการใดๆ เพื่อตอบสนองการสอบถามของท่านหรือกิจกรรมอื่นใดบนไซต์ หรือทางแพลทฟอร์มบริการลูกค้าอื่นใด
สื่อสารกับท่านผ่านทางไปรษณีย์ โทรศัพท์ อีเมล ข้อความทางโทรศัพท์ และผ่าน Live Chat ของเรา เกี่ยวกับคำสั่งซื้อหรือการซื้อ การใช้บริการของท่าน การเข้าร่วมบัญชีและโปรแกรมของท่าน การแข่งขันหรือการชิงโชคที่ท่านได้เข้าร่วม และคำร้องขอข้อมูลของท่าน
แจ้งข้อมูลข่าวสารและสื่อสารกับท่านผ่านทางข้อความทางโทรศัพท์ อีเมล ผ่านทางไซต์ของเรา และช่องทางออนไลน์อื่นๆ เกี่ยวกับแบรนด์ ผลิตภัณฑ์ ข่าวสาร และกิจกรรมของเราและเสนอผลิตภัณฑ์ บริการ และรายการส่งเสริมการขายต่าง ๆ ของเรา รวมถึงข้อเสนอของแบรนด์ร่วม และข้อเสนอของกลุ่มบริษัท และพันธมิตรทางธุรกิจ
ทำการตลาดและการส่งเสริมการขายเฉพาะบุคคล
ขอคำติชมหรือการเข้าร่วมทำแบบสำรวจ (รวมถึงการสำรวจความพึงพอใจของลูกค้า) วิจัยตลาด และ/หรือวิเคราะห์เพื่อวัตถุประสงค์ในทางสถิติและการรวบรวมข้อมูลเพื่อที่เราจะทำการตรวจสอบ พัฒนา และปรับปรุงคุณภาพของผลิตภัณฑ์และบริการของเรา และทดสอบและพัฒนาระบบของเรา และป้องกันการใช้บริการของเราในทางที่ไม่ถูกต้องหรือไม่เหมาะสม
พัฒนาผลิตภัณฑ์ บริการ และการดำเนินการที่เกี่ยวข้องต่างๆ ของเรา
เพื่อดำเนินการวางแผน การรายงาน และการคาดการณ์ทางธุรกิจ
เพื่อการบริหารความเสี่ยง การกำกับการตรวจสอบ และการบริหารจัดการภายในองค์กร เช่น เพื่อตรวจสอบและป้องกันการทุจริต เพื่อตรวจสอบการขอใช้ระบบสารสนเทศภายในของบริษัท
เพื่อปฏิบัติตามกฎหมาย กฎเกณฑ์ คำสั่ง ข้อกำหนดและหน้าที่ตามกฎหมายของบริษัท เพื่อรายงานหรือเปิดเผยข้อมูลต่อหน่วยงานราชการตามกฎหมาย เช่น กรมสรรพากร หรือเมื่อได้รับหมายเรียก หมายอายัดจากเจ้าหน้าที่ตำรวจ หน่วยงานราชการ ศาล หรือหน่วยงานบังคับใช้กฎหมายอื่นๆ เพื่อการสืบสวน สอบสวน ตามกระบวนการทางกฎหมายและกฎระเบียบอื่นใด รวมทั้งเพื่อการก่อตั้งสิทธิเรียกร้องตามกฎหมาย การปฏิบัติตามหรือการใช้สิทธิเรียกร้องตามกฎหมาย หรือการยกขึ้นต่อสู้สิทธิเรียกร้องตามกฎหมาย
เพื่อการโอนสิทธิ หน้าที่ และผลประโยชน์ใด ๆ ตามสัญญาระหว่างท่านกับบริษัท เช่น การควบรวมกิจการหรือการโอนสัญญา ซึ่งได้กระทำโดยชอบด้วยกฎหมาย
ในกรณีที่บริษัทมีความจำเป็นต้องประมวลผลข้อมูลส่วนบุคคลที่มีความอ่อนไหว บริษัทจะต้องได้รับความยินยอมโดยชัดแจ้งจากท่าน เว้นแต่เป็นกรณีที่กฎหมายไม่ได้กำหนดให้ต้องขอความยินยอมโดยชัดแจ้ง
หากข้อมูลส่วนบุคคลจำเป็นต่อการปฏิบัติตามสัญญาหรือการปฏิบัติตามกฎหมายของบริษัท การไม่ให้ข้อมูลส่วนบุคคลที่จำเป็นนั้นอาจส่งผลให้บริษัทไม่สามารถดำเนินการให้บริการแก่ท่านได้
4. ข้อมูลที่เราเก็บรวบรวมเกี่ยวกับท่าน
เราอาจเก็บรวบรวม ใช้ จัดเก็บ และโอนข้อมูลส่วนบุคคลประเภทต่างๆ เกี่ยวกับท่านซึ่งเราได้จัดเตรียมไว้ตามวัตถุประสงค์ที่แตกต่างกันดังนี้:
การยืนยันตัวตน - ชื่อนามสกุลของท่าน ชื่อเล่น อายุ วันเกิด เพศ รูปถ่าย
ข้อมูลบัญชีผู้ใช้ - ชื่อผู้ใช้ของท่าน หมายเลขบัญชีผู้ใช้ รหัสผ่าน
ข้อมูลติดต่อ - ที่อยู่ อีเมลส่วนตัว หมายเลขโทรศัพท์
ข้อมูลระบุพิกัด
ข้อมูลติดต่อทางสื่อสังคมออนไลน์ - สื่อสังคมออนไลน์ของท่าน
ข้อมูลทางการเงินและธุรกรรมทางการเงิน - หมายเลขบัตรเครดิต หมายเลขบัตรเดบิต
ข้อมูลเชิงพาณิชย์ - ข้อมูลเกี่ยวกับธุรกรรมที่ผ่านมาของท่าน
ข้อมูลติดต่อสื่อสาร - การบันทึกเสียงของท่านเมื่อท่านติดต่อสื่อสารกับบริษัท
อื่นๆ – ข้อมูลเกี่ยวกับการสะสมคะแนน ข้อมูลการเป็นสมาชิก ความสนใจในสินค้าและกิจกรรมทางการตลาด ข้อมูลทางประชากรศาสตร์ ข้อคิดเห็น คำติชม คำถามหรือข้อแนะนำ และข้อมูลในประเด็นอื่นๆ ที่ท่านอาจสนใจ
เราไม่เก็บรวบรวมข้อมูลส่วนบุคคลประเภทพิเศษต่อไปนี้เกี่ยวกับท่าน (ซึ่งรวมถึงรายละเอียดเกี่ยวกับเชื้อชาติหรือชาติพันธุ์ความเชื่อทางศาสนาหรือปรัชญา ชีวิตด้านเพศ รสนิยมทางเพศ ความคิดเห็นทางการเมือง การเป็นสมาชิกสหภาพแรงงานและข้อมูลทางพันธุกรรมและข้อมูลชีวมิติ) เราไม่ได้เก็บรวบรวมข้อมูลใด ๆ เกี่ยวกับการพิพากษาลงโทษทางอาญาและความผิดทางอาญา
ผู้เยาว์ บุคคลไร้ความสามารถ บุคคลเสมือนไร้ความสามารถ
เว็บไซต์ของเรามีไว้สำหรับบุคคลที่มีอายุมากกว่า 10 ปีบริบูรณ์เท่านั้น หากท่านเป็นบุคคลที่มีอายุต่ำกว่า 20 ปีบริบูรณ์ (“
ผู้เยาว์
”) หรือเป็นบุคคลที่ไม่มีความสามารถในทางกฎหมายในการให้ความยินยอม ท่านยืนยันว่าได้รับความยินยอม (โดยเป็นกรณี ๆ ไป) จากบุคคลต่อไปนี้
ผู้แทนโดยชอบธรรมที่มีอำนาจกระทำแทนผู้เยาว์ เมื่อผู้เยาว์ยังไม่มีสิทธิในการดำเนินการเพียงลำพัง หรือเมื่อผู้เยาว์มีอายุไม่เกิน 10 ปี
ผู้อนุบาลเป็นผู้มีอำนาจกระทำการแทนเจ้าของข้อมูลซึ่งเป็นบุคคลไร้ความสามารถ
ผู้พิทักษ์เป็นผู้มีอำนาจกระทำการแทนเจ้าของข้อมูลซึ่งเป็นบุคคลเสมือนไร้ความสามารถ
5. การเปิดเผยข้อมูลส่วนบุคคล
เราอาจเปิดเผยข้อมูลส่วนบุคคลของท่านให้แก่บุคคลภายนอกดังต่อไปนี้
ผู้ให้บริการ
เราอาจแบ่งปันข้อมูลส่วนบุคคลของท่านให้แก่ผู้ให้บริการภายนอกซึ่งให้บริการประมวลผลข้อมูลแก่เรา เช่น การดำเนินการด้านบัตรเครดิตและการชำระเงิน การวิเคราะห์ข้อมูลทางธุรกิจ การให้บริการลูกค้า การตลาด หรือการแจกจ่ายแบบสำรวจ เพื่อให้ความสะดวกแก่การจัดส่งผลิตภัณฑ์ของเราและการให้บริการออนไลน์ และการโฆษณาที่ตรงกับความสนใจของท่าน หรือ การป้องกันการฉ้อโกง ผู้ให้บริการภายนอกของเราจะประมวลผลข้อมูลส่วนบุคคลเท่าที่จำเป็นในการดำเนินการดังกล่าวเท่านั้น ผู้ให้บริการภายนอกไม่ได้รับอนุญาตให้แบ่งปันหรือใช้ข้อมูลส่วนบุคคลของท่านเพื่อวัตถุประสงค์อื่น
พันธมิตรทางธุรกิจ
เราอาจแบ่งปันข้อมูลส่วนบุคคลของท่านให้แก่พันธมิตรทางธุรกิจ ซึ่งเราอาจตกลงร่วมมือในการเสนอผลิตภัณฑ์และบริการร่วมกัน หรือผู้เสนอผลิตภัณฑ์และบริการบนไซต์ของเรา ท่านจะทราบได้ว่าเมื่อใดพันธมิตรทางธุรกิจซึ่งเป็นบุคคลภายนอกมีส่วนร่วมในผลิตภัณฑ์หรือบริการที่ท่านร้องขอ เนื่องจากชื่อของพันธมิตรธุรกิจซึ่งเป็นบุคคลภายนอกจะปรากฏอยู่ โดยอาจปรากฏลำพังหรือควบคู่กับชื่อของเรา หากท่านเลือกที่จะรับบริการทางเลือกเหล่านี้ เราจะแบ่งปันข้อมูลส่วนบุคคลของท่านกับพันธมิตรทางธุรกิจเหล่านี้ ตัวอย่างของพันธมิตรทางธุรกิจ เช่น ลอยัลตี้โปรแกรมของบุคคลภายนอก ซึ่งทำให้ท่านได้รับแต้มสะสมผ่านการรับบริการ
กลุ่มบริษัท
เราอาจแบ่งปันข้อมูลส่วนบุคคลของท่านระหว่าง
กลุ่มบริษัทของเรา
เพื่อติดต่อสื่อสารทางการตลาด ให้บริการที่ท่านร้องขอ (รวมถึงบริการลูกค้า) และการตรวจสอบภายใน (การตรวจสอบบัญชี/การปฏิบัติตามข้อกำหนด)
หน่วยงานราชการ
เราอาจแบ่งปันข้อมูลส่วนบุคคลของท่านตามที่กฎหมายกำหนดหรืออนุญาต – เมื่อได้รับการร้องขอตามกฎหมาย เพื่อดำเนินกระบวนการทางกฎหมาย และเพื่อให้สอดคล้องกับกฎหมายที่บังคับใช้ และเพื่อปกป้องเราจากความรับผิด หรือประโยชน์โดยชอบด้วยกฎหมาย หรือเพื่อเปิดเผยข้อมูลส่วนบุคคลของท่านให้แก่ผู้ซื้อในเรื่องที่เกี่ยวกับการขาย การโอนสิทธิ และการโอนกิจการหรือบริษัทของเราไม่ว่าบางส่วนหรือทั้งหมด เพื่อเป็นการบังคับใช้หรือใช้ข้อกำหนดและเงื่อนไขที่เกี่ยวข้องกับบริการของเรา หรือเพื่อปกป้องสิทธิ ทรัพย์สิน หรือความปลอดภัยของบริษัท ผู้ใช้ของเรา และผู้อื่น
การปรับโครงสร้างธุรกิจ
เราอาจเปิดเผยข้อมูลส่วนบุคคลของท่านในกรณีมีการขาย การโอนสิทธิ หรือการโอนกิจการของเราหรือการส่งต่อบริการไปยังผู้ให้บริการอีกราย เราจะขอความยินยอมจากท่านหากกฎหมายที่บังคับใช้กำหนด
เรามีการคุ้มครองข้อมูลส่วนบุคคลที่เหมาะสมสำหรับการแบ่งปันข้อมูลส่วนบุคคลดังกล่าว โดยเป็นไปตามที่กฎหมายที่ใช้บังคับกำหนด เพื่อห้ามมิให้บุคคลภายนอกใช้ข้อมูลส่วนบุคคลของท่านเพื่อวัตถุประสงค์ส่วนตัว และเพื่อรักษาความปลอดภัยและความลับของข้อมูลส่วนบุคคลของท่าน นอกเหนือจากที่ได้ระบุไว้ข้างต้น เราจะไม่เปิดเผยข้อมูลส่วนบุคคลของท่านให้แก่บุคคลภายนอกโดยปราศจากความยินยอมของท่าน
6. การโอนไปยังต่างประเทศ
เราอาจโอนข้อมูลส่วนบุคคลของท่านไปยังบรรดาประเทศนอกประเทศไทยเพื่อไปถึงกลุ่มบริษัท และผู้ให้บริการภายนอกของเราซึ่งเป็นส่วนหนึ่งของการดำเนินธุรกิจตามปกติของเราเพื่อดำเนินการให้บริการของเรา (เช่น ผู้ให้บริการเทคโนโลยีสารสนเทศของเรา) ในกรณีเช่นว่านั้น เราจะจัดให้มีมาตรการป้องกันและมาตรการด้านความปลอดภัยอย่างเพียงพอ และจะปฏิบัติตามกฎหมายคุ้มครองข้อมูลส่วนบุคคลที่ใช้บังคับของประเทศไทย
7. การเก็บรักษาข้อมูล
ข้อมูลส่วนบุคคลของท่านที่ถูกเก็บรวบรวม ใช้ หรือเปิดเผยเพื่อวัตถุประสงค์ภายใต้คำชี้แจงฉบับนี้จะถูกจัดเก็บไว้เพียงเท่าที่จำเป็นในระหว่างระยะเวลาที่ท่านใช้บริการของเรา หรือตลอดระยะเวลาที่จำเป็นเพื่อให้บรรลุวัตถุประสงค์ในคำชี้แจงฉบับนี้ รวมถึงระหว่างระยะเวลาถ่ายโอนข้อมูล (เช่น เพื่อการปฏิบัติตามหน้าที่ของเราเกี่ยวกับการเก็บรักษาข้อมูลตามที่กำหนดไว้ในกฎหมายที่ใช้บังคับ) หากมี เราจะเก็บรักษาข้อมูลส่วนบุคคลของท่านไว้ตลอดระยะเวลาที่กฎหมายที่ใช้บังคับกำหนดหรืออนุญาต ภายหลังจากนั้น เราจะนำข้อมูลส่วนบุคคลของท่านออกจากบรรดาระบบและบันทึกของเรา หรือดำเนินการทำข้อมูลให้เป็นนิรนามอย่างเหมาะสมเพื่อไม่ให้ข้อมูลส่วนบุคคลของท่านนั้นสามารถระบุตัวตนของท่านได้
8. สิทธิของท่าน
ท่านมีสิทธิดังต่อไปนี้ภายใต้เงื่อนไขที่กำหนดไว้ในกฎหมายที่ใช้บังคับ
การขอเข้าถึงข้อมูลส่วนบุคคลของท่าน
ท่านมีสิทธิขอข้อมูลส่วนบุคคลของท่านที่เราเป็นผู้จัดเก็บได้ทุกเมื่อ โดยเป็นไปตามกฎหมายที่บังคับใช้และไม่มีค่าธรรมเนียมใดๆ อย่างไรก็ตาม ในบางกรณี หากกฎหมายที่ใช้บังคับอนุญาต เราอาจขอให้ท่านชำระค่าธรรมเนียมตามความเหมาะสม ก่อนที่เราจะจัดหาข้อมูลดังกล่าว
การขอแก้ไขข้อมูลส่วนบุคคลที่เราเก็บไว้เกี่ยวกับท่าน
ท่านสามารถขอให้เราแก้ไขข้อมูลส่วนบุคคลใดๆ ของท่านซึ่งไม่ครบถ้วนหรือไม่ถูกต้อง
การขอลบข้อมูลส่วนบุคคลของท่าน
ท่านสามารถขอให้เราลบบัญชีและข้อมูลส่วนบุคคลของท่านได้
การคัดค้านการประมวลผลข้อมูลส่วนบุคคลของท่าน
ท่านมีสิทธิในการคัดค้านการเก็บรวบรวม ใช้ หรือเปิดเผยข้อมูลส่วนบุคคลที่ทำขึ้นเพื่อปกป้องผลประโยชน์ตามกฎหมายของเรา หรือเพื่อดำเนินการตามภารกิจเพื่อสาธารณประโยชน์ ณ เวลาใดก็ได้ตามบทบัญญัติของกฎหมาย หากท่านยื่นคัดค้าน เราจะยังคงดำเนินการเก็บรวบรวม ใช้ หรือเปิดเผยข้อมูลส่วนบุคคลของท่านต่อไปเฉพาะกรณีที่เราสามารถแสดงความจำเป็นและเหตุผลอันชอบด้วยกฎหมายที่สำคัญยิ่งกว่าผลประโยชน์ สิทธิ และเสรีภาพของท่าน หรือหากการเก็บรวบรวม ใช้ หรือเปิดเผยนั้นเป็นไปเพื่อการก่อตั้งสิทธิเรียกร้องตามกฎหมาย การปฎิบัติตามหรือการใช้สิทธิเรียกร้องตามกฎหมาย หรือการยกขึ้นต่อสู้สิทธิเรียกร้องตามกฎหมาย ตามแต่ละกรณี
การขอให้จำกัดการประมวลผลข้อมูลส่วนบุคคลของท่าน
ท่านสามารถขอให้เราระงับการใช้ข้อมูลส่วนบุคคล เช่น หากท่านได้คัดค้านการประมวลผลข้อมูล และมูลเหตุที่ชอบด้วยกฎหมายยังคงอยู่ระหว่างการพิจารณา เป็นต้น
การร้องขอให้โอนข้อมูลส่วนบุคคลของท่าน
หากสามารถทำได้ ท่านสามารถขอให้เราส่งข้อมูลส่วนบุคคลของท่านที่เราจัดเก็บในรูปแบบที่ใช้กันโดยทั่วไปและสามารถใช้เครื่องมือหรืออุปกรณ์อ่านได้ให้แก่ท่าน หรือขอให้เราส่งหรือโอนข้อมูลส่วนบุคคลในรูปแบบดังกล่าวไปยังผู้ควบคุมข้อมูลส่วนบุคคลอื่นได้ตามที่กฎหมายกำหนด
การขอถอนความยินยอม
ท่านมีสิทธิทุกเมื่อในการถอนความยินยอมของท่านโดยการถอนความยินยอมดังกล่าวจะไม่มีผลกระทบต่อการปฏิบัติตามกฎหมายในการประมวลผลข้อมูลของเราตามที่ท่านได้ให้ความยินยอมก่อนที่จะมีการถอนความยินยอมนั้น
ผลของการขอถอนความยินยอม : (1) ท่านอาจไม่สามารถเข้าถึงการสื่อสารบางส่วนหรือทั้งหมดของเราซึ่งอาศัยฐานความยินยอมในการประมวลผลข้อมูลส่วนบุคคล (2) ท่านอาจไม่สามารถเข้าถึงระบบหรือการทำงานบางอย่างได้ (3) เราจะระงับการเก็บรวบรวม ใช้ และเปิดเผยข้อมูลส่วนบุคคลเพื่อวัตถุประสงค์ทางการตลาด หรือเพื่อวัตถุประสงค์อื่นใดซึ่งอาศัยความยินยอมของท่าน
สิทธิในการ้องเรียน
ท่านมีสิทธิในการร้องเรียนต่อพนักงานเจ้าหน้าที่ผู้มีอำนาจตามพระราชบัญญัติคุ้มครองข้อมูลส่วนบุคคล เมื่อบริษัทฝ่าฝืนหรือไม่ปฏิบัติตามพระราชบัญญัติดังกล่าวได้
เพื่อปกป้องความเป็นส่วนตัวและความปลอดภัยของท่าน เราจะตรวจสอบตัวตนของท่านก่อนตอบกลับคำขอของท่าน และจะตอบกลับภายในกรอบเวลาที่เหมาะสม เราอาจไม่อนุญาตให้ท่านเข้าถึงข้อมูลส่วนบุคคลบางอย่างในบางกรณี เช่น หากข้อมูลส่วนบุคคลของท่านเกี่ยวโยงกับข้อมูลส่วนบุคคลของบุคคลอื่น หรือด้วยเหตุผลทางกฎหมาย ในกรณีเช่นนั้น เราจะแจ้งให้ท่านทราบถึงเหตุผลที่ท่านไม่สามารถขอรับข้อมูลดังกล่าวได้ เราอาจปฏิเสธคำขอของท่านในการลบหรือแก้ไขข้อมูลส่วนบุคคลของท่าน เนื่องจากบทบัญญัติตามกฎหมาย โดยเฉพาะคำขอที่มีผลต่อการดำเนินการทางบัญชีของเรา การดำเนินการเรียกร้อง การดำเนินการเพื่อวัตถุประสงค์เกี่ยวกับการป้องกันและการตรวจสอบการฉ้อโกง และการเก็บรักษาข้อมูลที่ต้องกระทำ ซึ่งอาจไม่อนุญาตให้ลบข้อมูล หรือการทำข้อมูลให้เป็นนิรนาม
9. ติดต่อเรา
หากท่านต้องการใช้สิทธิของเจ้าของข้อมูลส่วนบุคคลที่ระบุไว้ข้างต้น กรุณาติดต่อเรา
ทางไปรษณีย์
: บริษัท เดอะ ไมเนอร์ ฟู้ด กรุ๊ป จำกัด (มหาชน) เลขที่ 88 อาคารเดอะปาร์ค ชั้น 11 ถนนรัชดาภิเษก แขวงคลองเตย เขตคลองเตย กรุงเทพมหานคร 10110 ประเทศไทย
ทางอีเมล
:
Privacy.Food@minor.com
หากท่านมีข้อสงสัยใดๆ เกี่ยวกับคำชี้แจงว่าด้วยความเป็นส่วนตัวฉบับนี้ หรือวิธีการคุ้มครองความเป็นส่วนตัวของเรา กรุณาติดต่อ เจ้าหน้าที่คุ้มครองข้อมูลส่วนบุคคล ทางอีเมล
dpo@minor.com
10. การรักษาความปลอดภัยของข้อมูล
เรานำมาตรการรักษาความปลอดภัยทางด้านกายภาพ ด้านอิเล็กทรอนิกส์ และด้านองค์กร มาใช้อย่างเหมาะสมเพื่อปกป้องข้อมูลส่วนบุคคลของท่านจากการทำลายโดยอุบัติเหตุหรือโดยมิชอบด้วยกฎหมาย การสูญหายโดยอุบัติเหตุ การเปลี่ยนแปลง หรือการเปิดเผยหรือเข้าถึงข้อมูลส่วนบุคคลโดยปราศจากอำนาจ
11. คุกกี้ (Cookies)
เราใช้คุกกี้ (ไฟล์ข้อความขนาดเล็กที่เก็บไว้ในเบราว์เซอร์ของท่าน) และเทคนิคอื่น ๆ เช่น เว็บบีคอน (web beacons) (ไฟล์รูปภาพขนาดเล็กที่ชัดเจนซึ่งใช้ติดตามการเคลื่อนไหวของท่านบนเว็บไซต์ของเรา) ข้อมูลเหล่านี้รวบรวมข้อมูลที่บอกเราว่าท่านใช้เว็บไซต์และบริการที่เกี่ยวข้องกับเว็บของเราอย่างไร เราใช้สิ่งเหล่านี้เพื่อรวบรวมรายงานทางสถิติเกี่ยวกับกิจกรรมบนเว็บไซต์
การใช้คุกกี้ช่วยให้เว็บไซต์ของเรามีความเกี่ยวข้องกับความสนใจและความต้องการของท่าน เราอาจใช้คุกกี้ถาวร (persistent cookie) (คุกกี้ที่ยังคงเชื่อมโยงกับเบราว์เซอร์ของท่าน) เพื่อบันทึกรายละเอียดของท่าน เพื่อให้เราสามารถจดจำท่านได้หากท่านเยี่ยมชมเว็บไซต์ของเราอีกครั้ง
คุณสามารถเลือกที่จะปฏิเสธคุกกี้หรือตั้งค่าเบราว์เซอร์ของท่านเพื่อแจ้งให้ท่านทราบทุกครั้งที่เว็บไซต์พยายามติดตั้งคุกกี้ สำหรับข้อมูลเพิ่มเติมเกี่ยวกับคุกกี้ โปรดไปที่
www.aboutcookies.org
หรือ
www.allaboutcookies.org
ซึ่งท่านสามารถค้นหาข้อมูลเกี่ยวกับวิธีการปิดคุกกี้ได้ที่เว็บไซต์ดังกล่าว
ประเภทของคุกกี้ที่เราใช้บนไซต์นี้ ได้แก่
คุกกี้ที่จำเป็นอย่างยิ่ง (Strictly Necessary Cookies):
คุกกี้เหล่านี้จำเป็นสำหรับเว็บไซต์ในการทำงานและไม่สามารถปิดการใช้งานได้ในระบบของเรา โดยปกติคุกกี้ประเภทนี้จะถูกตั้งค่าจากการดำเนินการของท่านซึ่งเป็นการขอรับบริการเท่านั้น เช่น การตั้งค่าความเป็นส่วนตัว การเข้าสู่ระบบหรือการกรอกแบบฟอร์ม ท่านสามารถตั้งค่าเบราว์เซอร์ของท่านให้ปิดกั้นการใช้งานหรือแจ้งเตือนท่านเกี่ยวกับคุกกี้เหล่านี้ แต่หากกระทำการดังกล่าวบางส่วนของไซต์จะไม่ทำงาน คุกกี้เหล่านี้จะไม่เก็บข้อมูลส่วนบุคคลใด ๆ ที่สามารถระบุตัวตนได้
คุกกี้การวิเคราะห์ (Analytics Cookies):
เราใช้คุกกี้เหล่านี้เพื่อวิเคราะห์และระบุพฤติกรรมของผู้เยี่ยมชมเว็บของเรา เราจะติดตามที่อยู่ IP บนอุปกรณ์ที่ท่านใช้เพื่อระบุตัวตนของท่านเมื่อท่านเยี่ยมชมเว็บไซต์ของเรา หากเป็นไปได้เราจะรวมข้อมูลพฤติกรรมการใช้เว็บออนไลน์ของท่านกับข้อมูลส่วนบุคคลที่ท่านได้ให้เราไว้ก่อนหน้านี้ ข้อมูลนี้จะใช้ในการวิเคราะห์พฤติกรรมบนเว็บไซต์ของเราและเพื่อปรับแต่งประสบการณ์ของท่านให้เฉพาะตัว
คุกกี้โฆษณา (Advertising Cookies):
คุกกี้เหล่านี้อาจถูกตั้งผ่านไซต์ของเราโดยพันธมิตรโฆษณาของเรา โดยบริษัทเหล่านั้นสามารถใช้และแบ่งปันคุกกี้เหล่านั้นเพื่อสร้างโพรไฟล์ที่ท่านสนใจและแสดงโฆษณาที่เกี่ยวข้องบนไซต์อื่น ๆ ให้ท่านเห็น ข้อมูลนี้อ้างอิงจากการระบุเบราว์เซอร์และอุปกรณ์อินเทอร์เน็ตของท่านโดยไม่ซ้ำกัน หากท่านไม่อนุญาตให้ใช้งานคุกกี้เหล่านี้ ท่านจะพบกับโฆษณาที่ตรงเป้าหมายน้อยลง
คุกกี้การมีส่วนร่วม (Engagement Cookies):
คุกกี้เหล่านี้ใช้เพื่อเพิ่มการทำงานให้กับไซต์และอาจส่งผลต่อประสบการณ์ของท่านหากปิดการใช้งานอยู่ คุกกี้เหล่านี้จะใช้เพื่อให้วิทเจ็ท (widget) การปรับปรุงสำหรับระบบตอบกลับอัตโนมัติสามารถให้การสนับสนุนลูกค้า หรือให้วิทเจ็ท (widget) การแจ้งเตือนสามารถดึงดูดความสนใจของท่านไปยังข้อเสนอใหม่และพิเศษ คุกกี้เหล่านี้อาจติดตามการเดินทางของลูกค้าของคุณเพื่อปรับแต่งการสนับสนุนและการส่งข้อความที่ได้รับให้เฉพาะตัว
หากท่านต้องการปิดกั้นการใช้งานคุกกี้ โปรดไปที่
Google AdWords -
https://www.google.com/settings/ads
Facebook Pixel - ท่านสามารถปิดใช้งานคุกกี้หรือเทคโนโลยีที่คล้ายกันเหล่านี้ผ่านการตั้งค่าเบราว์เซอร์ของท่าน
การโฆษณาบน Twitter - ท่านสามารถปิดการใช้งานโฆษณาที่ปรับแต่งได้ผ่านการตั้งค่า Twitter ของท่านโดยไปที่ส่วน "เนื้อหาโปรโมท" และ "การปรับเปลี่ยนในแบบของท่าน"
Google Analytics - ท่านสามารถปิดใช้งานคุกกี้เหล่านี้ผ่านการตั้งค่าเบราว์เซอร์ของท่าน หรือโดยการดาวน์โหลดโปรแกรมเสริมของเบราว์เซอร์ที่
https://tools.google.com/dlpage/gaoptout
ท่านสามารถปิดใช้งานคุกกี้เหล่านี้ผ่านการตั้งค่าเบราว์เซอร์ของท่าน
12. ความรับผิด
หากท่านให้ข้อมูลส่วนบุคคลของบุคคลภายนอกแก่บริษัท ท่านรับรองว่าท่านได้รับอนุญาตให้มอบข้อมูลของพวกเขาเหล่านั้นให้แก่บริษัทเพื่อวัตถุประสงค์ตามที่ระบุไว้ในคำชี้แจงฉบับนี้ ท่านจะต้องรับผิดชอบต่อข้อมูลที่ได้ให้ไว้ที่เป็นเท็จหรือไม่ถูกต้องและต่อความเสียหายทั้งทางตรงและทางอ้อมที่เกิดกับบริษัท หรือกับบุคคลภายนอก
13. การแก้ไขเปลี่ยนแปลงคำชี้แจงว่าด้วยความเป็นส่วนตัวนี้
เราขอสงวนสิทธิในการปรับปรุงให้ทันสมัย แก้ไข และเปลี่ยนแปลงคำชี้แจงว่าด้วยความเป็นส่วนตัวฉบับนี้ได้ตลอดเวลา โดยการเปลี่ยนแปลงจะมีผลทันทีหลังจากที่การเปลี่ยนแปลงได้ถูกประกาศบนไซต์นี้ ดังนั้น เราแนะนำให้ท่านตรวจสอบการเปลี่ยนแปลงคำชี้แจงนี้เป็นระยะ
ตะกร้า