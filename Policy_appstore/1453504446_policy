Privatlivspolitik
Sundhed.dk har vedtaget denne privatlivspolitik, som oplyser dig om, hvordan vi håndterer personoplysninger i forbindelse med varetagelsen af vores opgaver, samt på hvilket grundlag behandlingen sker.
Indledning
Sundhed.dk er en fællesoffentlig sundhedsportal, som blandt andet giver dig og relevante sundhedsfaglige adgang til at se et udvalg af de sundhedsoplysninger, som forskellige offentlige myndigheder, regioner mv. har registreret om dig i deres systemer.
Sundhed.dk ejes af Danske Regioner, Kommunernes Landsforening, Regionerne og Indenrigs- og sundhedsministeriet. Alle vores løsninger på portalen og i apps er derfor udviklet i samarbejde med en eller flere af parterne. Sundhed.dk fremviser derfor oftest data, som andre offentlige myndigheder, regioner mv. har indsamlet. Det gør indsamlerne af data til dataansvarlige og sundhed.dk til databehandler.
Indholdet i Læge-Patienthåndbogen vises både på sundhed.dk og appsene Lægehåndbogen og Patienthåndbogen. Indholdet, der fremgår af de to apps, trækkes fra sundhed.dk. De to apps er ejet af Danske Regioner.
Sundhed.dk har vedtaget denne privatlivspolitik, som oplyser dig om, hvordan vi håndterer personoplysninger i forbindelse med varetagelsen af vores opgaver, samt på hvilket grundlag behandlingen sker. Her oplyser vi også om, hvilke rettigheder du har i forbindelse med vores behandling af dine personoplysninger.
Overordnet gælder det, at Sundhed.dk behandler de oplysninger, vi modtager, i overensstemmelse med den til enhver tid gældende lovgivning om databeskyttelse. Vi er i den forbindelse bevidste om, at de forskellige oplysninger skal behandles med respekt for dit privatliv samt oplysningernes fortrolighed.
Sundhed.dk er ikke en myndighed og sundhed.dk træffer derfor ikke afgørelser.
Hvad er personoplysninger?
På sundhed.dk kan du få vist en række personoplysninger, som offentlige myndigheder har registreret om dig. Personoplysninger er information, som kan henføres til en identificeret eller identificerbar fysisk person, jf. databeskyttelsesforordningens artikel 4, nr. 1. Der er dermed tale om en personoplysning, såfremt den direkte eller indirekte kan knyttes til en person. Du kan finde link til databeskyttelsesforordningen nederst på siden.
Sundhed.dk’s behandling af personoplysninger
Sundhed.dk behandler kun de oplysninger, der er nødvendige i forbindelse med varetagelse af sundhed.dk’s fastsatte opgaver og formål, herunder behandling af oplysninger i overensstemmelse med vores aftaler med de dataansvarlige. Sundhed.dk’s behandling af oplysninger består som oftest blot af fremvisning af oplysninger. De personoplysninger, sundhed.dk er dataansvarlige for, behandles på baggrund af databeskyttelsesforordningens artikel 6, stk. 1, litra a eller artikel 9, stk. 2, litra a, som begge vedrører behandling af personoplysninger på baggrund af samtykke fra den registrerede.
Sundhed.dk behandler personoplysninger til forskellige formål, som for eksempel:
For at give dig mulighed for at se relevante sundhedsoplysninger.
For at vi kan yde den bedste service i forbindelse med, at du kontakter sundhed.dk’s support vedrørende for eksempel problemer med løsninger. Supporten vil herudover kunne hjælpe med at henvise dig til den rette dataansvarlige, hvis der er behov herfor.
I forbindelse med indsamling af cookies til statistiske formål. Vi indsamler cookies for at kunne skabe et overblik over antallet af besøgende samt hvilke dele af portalen, der anvendes oftest. Vi gemmer kun samtaler i chatbotten med henblik på forbedringer og statistik. Du kan finde link til vores cookiepolitik nederst i teksten.
Beskyttelse af personoplysninger
Når sundhed.dk modtager personoplysninger, træffer sundhed.dk de nødvendige tekniske og organisatoriske foranstaltninger for at sikre, at data behandles sikkert og for at undgå, at oplysningerne kommer uvedkommende til kendskab, misbruges eller på andre måder behandles i strid med databeskyttelsesforordningen.
For at beskytte dine personoplysninger har vi sikret, at vores IT-systemer har et højt sikkerhedsniveau gennem fx kryptering, MitID Login samt firewall. Herudover sikrer vi, at personoplysningerne bliver hentet gennem sikre, stærkt krypterede forbindelser, samt at oplysningerne herefter opbevares på forsvarlig vis. Sundhed.dk har i tilfælde af nedbrud relevante procedurer, som skal være med til at sikre en effektiv og hurtig genetablering af portalen. Sundhed.dk sikrer derfor også dine oplysninger fra hændelig eller ulovlig tilintetgørelse eller fortabelse samt forringelse af oplysningerne. Vi skal gøre opmærksomme på, at såfremt du har delt dine loginoplysninger, herunder både MitID, pinkode, biometri (fingeraftryk eller ansigtsgenkendelse) med andre, vil disse ligeledes kunne tilgå dine oplysninger på sundhed.dk, MinSundhed eller i vores øvrige apps. Vi anbefaler af den grund ikke at dele loginoplysninger med andre.
Medarbejderne hos sundhed.dk har ikke adgang til de oplysninger, sundhed.dk er databehandler af, hvorfor medarbejdere hos sundhed.dk ikke kan se dine journaler, sundhedsoplysninger m.m.
I forhold til de personoplysninger, som sundhed.dk er dataansvarlig for, er det kun udvalgte medarbejdere hos sundhed.dk, som har adgang hertil – og kun i det omfang, det er nødvendigt for at løse deres opgaver.
Henvendelser til supporten
Sundhed.dk’s support sidder klar til at hjælpe med eventuelle spørgsmål, forslag eller problemer vedrørende portalen. Hvis du henvender dig til sundhed.dk’s support, vil der blive oprettet en sag i vores sagsbehandlingssystem om spørgsmålet.
Såfremt du henvender dig telefonisk, vil vi kun gemme personoplysninger på sagen, hvis disse er nødvendige for at kunne hjælpe med problemet. Henvender du dig derimod skriftligt til supporten, vil de oplysninger, som du selv har skrevet i beskeden, som for eksempel navn, e-mail eller lignende, bliver registeret på sagen. Vi frabeder derfor, at du fremsender kopier, billeder, udskrifter af dine journaler samt mails, som indeholder oplysninger om dit sygdomsforløb m.m.
Du gøres herudover opmærksom på, at fremsendelse af almindelige e-mail ikke sker krypteret. Sundhed.dk fraråder derfor, at der fremsendes personoplysninger eller andre oplysninger, som for eksempel CPR-nummer, via e-mail.
Når du kontakter sundhed.dk’s support, kan det ske, at sundhed.dk anmoder om at få lov til at videresende din henvendelse og eventuelle personoplysninger til den myndighed, som er dataansvarlig for løsningen. Det er alene for at sikre, at der kan fejlsøges korrekt, og for at få løst et eventuelt problem med løsningen. På grund af sundhed.dk’s tavshedspligt, videregiver sundhed.dk aldrig dine personoplysninger uden din tilladelse.
Alle sager, der indeholder personoplysninger, vil automatisk blive anonymiseret efter seks måneder. Henvender du dig gennem sundhed.dk's chatbot, vil oplysninger dog blive anonymiseret i det øjeblik, hvor samtalen afsluttes.
Så snart oplysningerne er anonymiseret, har sundhed.dk ikke mulighed for at finde dine personoplysninger. Henvender du dig til supporten igen, vil der af den grund blive oprettet en ny sag.
Herudover har sundhed.dk som udgangspunkt ikke tilladelse til at opbevare dine følsomme personoplysninger uden et samtykke fra dig. Af den grund sletter sundhed.dk alle personoplysninger, som vi vurderer ikke at have bemyndigelse til at behandle.
Sociale medier
Sundhed.dk anvender sociale medier som fx Facebook, Instagram og LinkedIn. Disse medier har deres egne privatlivspolitikker, som vi opfordrer dig til at gennemlæse, således at du er oplyst om deres betingelser og vilkår, inden du deler personoplysninger på disse sider.
Sundhed.dk opfordrer alle til at holde en ordentlig og respektfuld tone, ligesom vi fraråder dig at dele personoplysninger som fx CPR-numre, telefonnummer eller lignende. Af den grund forbeholder vi os også retten til at slette og fjerne kommentarer, der kan virke stødende, diskriminerende eller på anden måde være i strid med lovgivningen. Af hensyn til din sikkerhed fjerner vi også kommentarer, der indeholder følsomme personoplysninger. Du har ligeledes selv mulighed for at slette egne kommentarer. Vi gør opmærksom på, at du selv er ansvarlig for de oplysninger, du offentliggør på de sociale medier.
Sundhed.dk er heller ikke ansvarlig for de evt. handlinger, som du måtte vælge at foretage på baggrund af indlæg, råd eller kommentarer fra andre brugere givet på sundhed.dk.
Dine rettigheder
Efter databeskyttelsesforordningen og databeskyttelsesloven har du en række rettigheder i forbindelse med behandlingen af dine personoplysninger. Sundhed.dk har af den grund pligt til at give dig en række informationer, såfremt sundhed.dk behandler oplysninger om dig. Det gælder både i de tilfælde, hvor vi modtager oplysningerne direkte fra dig samt i de tilfælde, hvor oplysninger modtages fra tredjepart.
Der gøres opmærksom på, at sundhed.dk kun har mulighed for at udøve dine rettigheder i forbindelse med henvendelser til supporten. I de øvrige tilfælde bør du kontakte den relevante dataansvarlige.
Dine rettigheder omfatter:
Ret til indsigt
Du har ret til at få indsigt i, hvilke oplysninger, der behandles om dig, jf. forordningens artikel 15. Idet sundhed.dk kun er dataansvarlig for dine oplysninger i forbindelse med henvendelser til supporten, vil du kun kunne få indsigt heri. Sundhed.dk har kun i begrænset omfang adgang til oplysninger, der fremgår på portalen eller i MinSundhed. Ønsker du indsigt i andre oplysninger, bør du derfor kontakte den relevante dataansvarlige.
Ret til berigtigelse
Hvis du mener, at de personoplysninger, sundhed.dk behandler om dig, er forkerte eller unøjagtige, har du som udgangspunkt ret til at få dem rettet uden unødig forsinkelse, jf. artikel 16. Dog har sundhed.dk kun i begrænset omfang mulighed for at rette oplysningerne, idet sundhed.dk i de fleste tilfælde blot fremviser oplysninger på vegne af offentlige myndigheder. Af den grund har sundhed.dk ikke adgang til systemerne og derfor heller ikke mulighed for at rette oplysningerne i dine journaler. Hvis du mener, at der er fejl heri, kan du kontakte den pågældende myndighed for berigtigelse af oplysningerne.
Ret til sletning
Du har som udgangspunkt ret til at få slettet personoplysninger, som sundhed.dk er dataansvarlig for, jf. databeskyttelsesforordningens artikel 17. Hvis du således mener, at dine data ikke længere er relevante for sundhed.dk, kan du anmode om at få de pågældende oplysninger slettet. Ligesom ved berigtigelse af oplysninger, kan sundhed.dk kun slette oplysninger i forbindelse med henvendelser til supporten. Sundhed.dk har derfor ikke mulighed for at slette oplysninger, som stammer fra den dataansvarlige myndighed. Ønsker du oplysningerne slettet, skal du kontakte den relevante dataansvarlige for at få slettet de pågældende oplysninger. Der gøres herudover opmærksom på, at der foreligger forskellige undtagelser hertil, hvorfor det ikke i alle tilfælde er muligt at få slettet oplysningerne.
Ret til indsigelser mod behandling af dine personoplysninger
Efter databeskyttelsesforordningens artikel 21, har du ret til at gøre indsigelser mod den behandling af data, som sundhed.dk foretager. Indsigelser skal fremsendes til sundhed.dk’s support på
info@sundhed.dk
.
Ret til dataportabilitet
Retten til dataportabilitet går ud på, at du som registreret har mulighed for at få overført og videreanvendt dine oplysninger på tværs af forskellige tjenester. Retten til dataportabilitet gør det således muligt efter anmodning at få flyttet, kopieret eller på anden måde overført sine personoplysninger fra ét IT-miljø til et andet.
Retten til dataportabilitet gælder kun oplysninger, som er givet direkte til den dataansvarlige, ligesom den ikke gælder, hvis behandlingen sker i samfundets interesse eller som led i myndighedsudøvelse. Idet sundhed.dk som oftest behandler oplysninger på vegne af andre, vil retten til dataportabilitet kun i begrænset omfang være en mulighed hos sundhed.dk.
Kontakt sundhed.dk’s databeskyttelsesrådgiver
Hvis du har spørgsmål omkring dine rettigheder i forbindelse med databeskyttelse, er du velkommen til at kontakte sundhed.dk’s databeskyttelsesrådgiver (DPO) på
dpo@sundhed.dk
. Din henvendelse er fortrolig og vil blive slettet efter 90 dage.
Vi gør endnu engang opmærksom på, at du ikke bør fremsende personoplysninger på e-mail.
Klagemuligheder
Såfremt du mener, at sundhed.dk’s behandling af dine personoplysninger er i strid med lovgivningen, har du mulighed for at klage til Datatilsynet. Datatilsynet kan kontaktes på
dt@datatilsynet.dk
eller du kan følge klagevejledningen på denne datatilsynets hjemmeside (find linket i teksten under 'Vil du vide mere?').
Vil du vide mere?
Databeskyttelsesforordningen
Databeskyttelsesloven
Kontakt Datatilsynet
Datatilsynets klagevejledning
Sundhed.dk's cookiepolitik
Fagligt opdateret
19.12.2019 (UTC+0)
Fagligt opdateret
04.04.2024 (UTC+0)
Indhold leveret af:
sundhed.dk
Dampfærgevej 22
2100
København Ø
Telefon:
Gå til hjemmeside