La ING, înțelegem că datele dvs. cu caracter personal sunt importante. Această Notă de informare explică într-un mod simplu și transparent ce date cu caracter personal colectăm, înregistrăm, stocăm, utilizăm și prelucrăm și cum o facem. Abordarea noastră poate fi rezumată ca: persoanele potrivite folosesc datele potrivite pentru un scop corect.
Această Notă de informare se aplică:
Tuturor foștilor, actualilor, potențialilor clienți ai ING care sunt persoane fizice („dvs.”).
Persoanelor fizice ce au calitatea de client al unei alte instituții financiar bancare (aici poate fi inclusă orice persoană care efectuează o plată către sau primește o plată dintr-un cont ING); persoanelor care vizitează un site web, o sucursală, un Office sau Point ING sau care apelează Call Center-ul ING; persoanelor implicate în alte tranzacții cu noi sau clienții noștri.
Mandatarilor legali sau convenționali ai unui Client ING (persoana fizica sau juridica), altor persoane precum: garanți, membri de familie, beneficiarul unei asigurări, persoane fizice ale căror date sunt incluse in documente furnizate de către clienți sau alte persoane care utilizează serviciile ING, precum și persoane implicate în activități ING de responsabilizare socială.
In cazul în care Clientul este cel care furnizează ING informații și date despre alte persoane, atunci acesta va informa respectivele persoane asupra condițiilor în care ING prelucrează datele cu caracter personal, conform prezentei Note de informare (disponibila si pe site-ul nostru:
Politica de confidentialitate | ING Romania
).
Obținem datele dvs. cu caracter personal în următoarele moduri:
Ni le încredințați (direct, prin intermediul unui reprezentant legal sau convențional sau prin intermediul unei alte persoane sau entități care acționează în numele dumneavoastră precum un terț prestator de servicii de plata, denumit in continuare „tert PSP”) în etapa de inițiere a relației de afaceri sau pe parcursul acesteia sau atunci când vă înregistrați pentru serviciile sau platformele noastre online, completați un formular online, semnați un contract cu o entitate membră a Grupului ING, utilizați produsele și serviciile acestora, ne contactați prin unul dintre canalele noastre sau vizitați site-urile noastre web (pentru mai multe informații privind utilizarea de cookies și tehnologii similare precum beacon-uri sau pixeli am publicat pe site-ul ING Politica de utilizare a modulelor cookies și a altor tehnologii similare pe site-ul ING, în platformele ING Home’Bank, ING Business și My Account) sau atunci când sunteți desemnat în calitate de reprezentant legal sau convențional al unui client ING.
Din alte surse disponibile, externe, precum cărți funciare, mass-media online sau tradițională, baze de date publice sau private (inclusiv entități specializate în agregarea de date), alte companii din cadrul ING sau terțe părți, cum ar fi procesatorii de plăți sau tranzacții, Organizații de Carduri, terți PSP, instituții financiar bancare sau nebancare, societăți comerciale, angajatorul dumneavoastră, instituții, autorități și organizații publice naționale, europene sau internaționale, Biroul de Credit S.A, Direcția pentru Evidența Persoanelor și Administrarea Bazelor de Date, Agentia Nationala de Administrare Fiscala (ANAF), Oficiul Național al Registrului Comerțului, portalul instanțelor de judecată din România administrat de Ministerul Justiției, pe baza unor recomandari etc.
Informații suplimentare pot fi furnizate de către dvs. în funcție de necesități e.g. atunci când aplicați pentru un produs sau serviciu specific.