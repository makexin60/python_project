group2
pigsort-facerec
pigsort-pymk
verified
birthday
pieminas
nameday
svetki
wallet
color-user-add
color-wave
color-gift
color-comment
umbrella
verified-mono
color-pupoli
recommend
like
comments
change-order
gif
music-add
music-bookmark
music-check
music-edit
music-next
music-man-patik
music-like
music-pause
music-play
music-popup
music-prev
music-repeat
music-shuffle
music-trash
music-volume-high
music-volume-low
music-volume-mute
speaker
play
send-mail
pause
info-triangle
movie
embed
link
target
check
private
registered
friends
public
location
tag
thumbs-down
thumbs-up
smaids
pointer-rw
pointer-dw
edit
pointer-10
pointer-ddd
pointer-ddw
info-18
info-16
add-10
edit-14
img-crumb
search-passive
arrow-1-ri
arrow-1-le
foto
larrow-link
close-12
external-link
calendar
favourite
discarrow
neredz-active
settings
close-10
bell
search
home
neredz
pointer-dd
paint
categories
ban
weather-clear
weather-night-clear
weather-cloud
weather-hail
weather-mostly-cloud
weather-night-mostly-cloud
weather-partly-cloud
weather-night-partly-cloud
weather-rain
weather-rain-krusa
weather-rain-lightning
weather-rain-lightning-hard
weather-rain-snow
weather-wind-dir
weather-rain-hard
weather-snow
edit-add
weather-clouds
weather-humidity
weather-wind
weather-temp
weather-raindrops
weather-pressure
weather-raining
report
box-sound
box-attachment
box-emoji
box-gif
box-cancel
box-voice
microphone
box-stop
rate-vote-super
rate-vote
rate-comment
trash
star
emoji-add
vertical-dots
message-square
Pāriet uz saturu
Ienākt
Reģistrēties
Vai ienāc ar
Šodien
Ziņas
Galerijas
Spēles
D-biedri
Lapas
Tops
Pasākumi
Statistika
Draugi
Raksti
Vēstules
Palīdzība
Lietošanas noteikumi
Jautājumi un atbildes
Reģistrācija
Profils
Maksājumi
Galerijas
Aplikācijas/spēles
Grupas
Raksti
Lapas
Mūzika
Pasākumi
Tops
Statistika
Vēstules
Draugi
Ādiņas
iPhone/Android/Wap
Dāvanas
Citi
Lietošanas noteikumi
Privātuma noteikumi
Sīkdatņu noteikumi
Datu apstrādes noteikumi
Lapu noteikumi
Reklāmas noteikumi
Mobilā versija
Kontakti
Lietošanas noteikumi
Šie portāla un mobilās lietotnes draugiem.lv (turpmāk – “Portāls”) lietošanas noteikumi (turpmāk – “Noteikumi”) regulē tiesiskās attiecības starp Portāla uzturētāju SIA Draugiem, reģ. Nr. 40003737497, juridiskā adrese: Ojāra Vācieša iela 6B, Rīga, LV-1004 (turpmāk – “mēs”, “mums”) un Portāla lietotājiem (turpmāk – “lietotājs”, “tu”).
1. Mūsu pakalpojumi
1.1. Mēs nodrošinām Portāla darbību un piedāvājam tajā dažādus pakalpojumus, piemēram, iespēju sazināties, pievienot dažādu saturu, spēlēt spēles, veidot domubiedru grupas un citus tiešsaistes pakalpojumus. Tāpat arī mēs piedāvājam meklēšanas iespēju, piemēram, citu lietotāju, mūziķu, pasākumu, domubiedru grupu.
1.2. Mēs varam personalizēt un ieteikt tev saturu, balstoties uz tavām darbībām un aktivitātēm Portālā.
1.3. Mēs varam rādīt tev reklāmu un apmaksātu saturu, tajā skaitā pēc dažādiem vispārīgiem parametriem, ko izvēlējies reklāmdevējs, piemēram, vecums, dzīvesvieta, intereses.
1.4. Mēs esam izveidojuši atsevišķus
Privātuma noteikumus
, kas ir saistoši gan mums, gan visiem lietotājiem.
2. Saturs
2.1. Tev ir tiesības ievietot Portālā saturu, piemēram, bildes, video, rakstus, kā arī rakstīt komentārus un sūtīt ziņojumus.
2.2. Ja tu ievieto, dalies ar vai augšupielādē Portālā saturu, tu (a) apliecini, ka tev ir tiesības dalīties ar šādu saturu un (b) nodod mums neekskluzīvu, vispasaules, bezatlīdzības atļauju šī satura izmantošanai Portāla ietvaros.
2.3. Tev jebkurā gadījumā ir un paliek (a) autortiesības uz šādu saturu un (b) tiesības atsaukt šādu licenci (dzēšot attiecīgo saturu vai savu profilu), un (c) iestatīt dažāda līmeņa privātuma pakāpes. Tevis ievietots vai augšupielādēts saturs pēc dzēšanas (i) var kādu brīdi palikt mūsu rīcībā (kā rezerves kopija saskaņā ar Privātuma noteikumiem), tomēr tas nebūs redzams pārējiem lietotājiem un (ii) var būt citu personu rīcībā, ja tu to būsi publiskojis/-usi šādu saturu un cita persona to būs saglabājusi (nebūs dzēsusi).
2.4. Portālā ir aizliegts veikt darbības un ievietot vai nosūtīt citiem saturu (tajā skaitā arī foto, video un audio materiālus), kas:
2.4.1. 	aizskar vai pārkāpj trešo personu intelektuālā īpašuma tiesības;
2.4.2.	aizskar personas godu vai cieņu;
2.4.3.	aicina uz vardarbību vai cita veida pretlikumīgu darbību vai bezdarbību;
2.4.4.	ir vērsts uz naida vai nesaticības raisīšanu atkarībā no personas nacionālās, etniskās, rasu, reliģiskās piederības vai dzimuma, vecuma, invaliditātes vai jebkuru citu pazīmju dēļ;
2.4.5.	ir vulgārs, ķengājošs vai jebkādā citādā veidā aizskarošs;
2.4.6.	satur datorvīrusus vai ir izveidots, lai kaitētu datora, viedierīces, elektronisko sakaru vai programmatūras darbībai (drošībai);
2.4.7.	ir nesaskaņota reklāma vai reklamē, piedāvā vai veicina piramīdveida shēmas, neatļautas sacensības, ķēdes vēstules, mēstules un tamlīdzīgas lietas;
2.4.8.	ir pornogrāfiska vai pārlieku erotiska rakstura vai reklamē ar pornogrāfiju vai erotiku saistītus pakalpojumus;
2.4.9.	reklamē uzņēmumus, zīmolus, preces vai pakalpojumus, kuriem normatīvajos aktos noteiktajā kārtībā nav izsniegta licence vai atļauja, bet tāda ir nepieciešama;
2.4.10.	mūsu interpretācijā pārkāpj ētikas, humānisma, morāles, tikumības vai pieklājības normas;
2.4.11.	pārkāpj normatīvo aktu prasības; ir aizliegts saskaņā ar normatīvajiem aktiem; kam piemērojamas īpašas reklāmas prasības, bet tādas nav ievērotas; ir nepatiess, diskriminējošs, ļaunprātīgs vai pretlikumīgs; kas reklamē vai satur informāciju par aizliegtām precēm vai pakalpojumiem; satur cita veida informāciju, kas ietekmē vai var ietekmēt normālu Portāla darbību vai drošību.
2.5. Tu esi pilnībā atbildīgs par (a) jebkuru informāciju un saturu, ko ievieto vai augšupielādē Portālā vai nosūti citiem lietotājiem un (b) sekām, kas rodas šādas informācijas vai satura ievietošanas, augšupielādes un nosūtīšanas rezultātā. Tev ir tiesības ievietot, augšupielādēt un pārsūtīt Portālā tikai tādu saturu, uz ko tev ir pilnīgas un neierobežotas tiesības.
3. Tiesības un pienākumi
3.1. Mēs vēlamies nodrošināt visiem saistošu, ērtu un drošu Portāla vidi, tāpēc mēs prasām mūsu lietotājiem norādīt tikai patiesu informāciju par sevi, piemēram, vārdu, uzvārdu, vecumu. Neīstu, maldīgu, parodijprofilu, dzīvnieku vai tamlīdzīgu profilu veidošana ir aizliegta.
3.2. Vienai personai ir atļauts veidot un uzturēt tikai vienu profilu. Vienā profilā nedrīkst būt reģistrētas vairākas personas.
3.3. Ja vēlies savā profilā pievienot profila bildi, ņem vērā, ka bildē ir jābūt tev pašam un jābūt skaidri redzamai sejai.
3.4. Portālā ir aizliegtas komerciāla rakstura aktivitātes, izņemot tam speciāli paredzētās vietās (sadaļās) un saskaņā ar attiecīgo sadaļu noteikumiem vai ar rakstisku mūsu piekrišanu.
3.5. Tev ir aizliegts izpaust citām personām savus Portāla piekļuves datus. Ja Portālā tiek veiktas darbības no tava profila, piemēram, tiek pirkti pakalpojumi, tiek uzskatīts, ka šādas darbības ir veiktas ar tavu piekrišanu.
3.6. Portāls ir pieejams lietotājiem no 13 gadu vecuma. Ja tev vēl nav 13 gadu, tev ir iespējams izveidot savu profilu tikai tad, ja piekrišanu ir devis vecāks vai likumiskais aizbildnis.
3.7. Mēs varam liegt pieeju profilam un/vai iespēju izveidot jaunu profilu, ja mēs iepriekš esam konstatējuši Noteikumu vai normatīvo aktu pārkāpumus no lietotāja puses.
3.8. Lai arī mēs aicinām ziņot par jebkādām neatbilstībām un pārkāpumiem, mēs neatbildam par citu personu Portālā ievietoto un lietotāju savstarpēji nosūtīto informāciju, saturu un tā sekām, kas ir radušās vai varētu rasties šīs informācijas un satura ievietošanas vai nosūtīšanas rezultātā.
3.9. Portāls var nebūt pieejams īslaicīgi tehnisku iemeslu dēļ, tomēr mēs darīsim visu iespējamo, lai atjaunotu Portāla darbību pēc iespējas ātrāk. Mūsu atbildība var tikt limitēta nepārvaramas varas gadījumos. Tāpat mēs neatbildam par netiešiem un nejaušiem zaudējumiem.
3.10. Visas intelektuālā īpašuma tiesības attiecībā uz Portālu pieder tikai un vienīgi mums. Šo tiesību pārkāpuma gadījumā vainīgā persona (a) var tikt saukta pie normatīvajos aktos noteiktās atbildības un (b) ir pilnībā atbildīga par visiem zaudējumiem, kas ir vai varētu tikt nodarīti mums un trešajām personām.
3.11. Mēs varam piedāvāt sava intelektuālā īpašuma lietošanas tiesības (piemēram, lietojumprogrammas saskarnes, programmatūras koda, preču zīmes vai citā veidā). Mūsu intelektuālais īpašums ir un paliek mūsu īpašums, un mēs nododam tikai lietošanas tiesības. Mums ir tiesības jebkurā brīdī atsaukt šādas mūsu intelektuālā īpašumā lietošanas tiesības. Citas mūsu intelektuālā īpašuma lietošanas prasības var būt noteiktas katra konkrētā pakalpojuma aprakstā.
4. Maksājumi
4.1. Portālā tiek piedāvāta maksājumu iespēja, piemēram, par pakalpojumiem, ziedojumiem.
4.2. Tu vari izvēlēties kādu no piedāvātajiem maksājumu veidiem, piemēram, vispirms papildinot savu elektronisko maciņu vai arī veicot apmaksu uzreiz par izvēlēto pakalpojumu/ziedojumu.
4.3. Tu varēsi saņemt maksas pakalpojumu pēc tam, kad būs veikta priekšapmaksa. Katra pakalpojuma cena ir norādīta pie tā apraksta. Visas cenas ir norādītas eiro un ar pievienotās vērtības nodokli.
4.4. Mums ir tiesības jebkurā brīdī mainīt cenas (tajā skaitā izveidot jaunus maksas pakalpojumus) pēc saviem ieskaitiem. Cenu izmaiņas attiecas un ir piemērojamas no brīža, kad tiek izdarīts nākamais maksājums, un apmaksātie pakalpojumi netiek ietekmēti.
4.5. Tu vari veikt apmaksu, izvēloties vienu no Portālā piedāvātajiem attālināto maksājumu veidiem, piemēram, ar bankas karti, internetbanku, īsziņu vai citos veidos, ja tādi ir pieejami.
4.6. Tev ir tiesības izvēlēties saglabāt maksāšanas līdzekļa datus, lai veiktu ērtākus turpmākos maksājumus. Tev ir iespēja jebkurā brīdī dzēst saglabātos maksāšanas līdzekļa datus sava profila iestatījumos.
4.7. Atsevišķiem pakalpojumiem mēs piedāvājam abonēšanas pakalpojumu jeb automātisko maksājumu. Automātiskais maksājums tiek veikts par tevis izvēlētu pakalpojumu un/vai cenu, un/vai termiņu (saskaņā ar izvēlētā pakalpojuma specifiku).
4.8. Piesakoties automātiskajam maksājumam, tu mūs pilnvaro turpmāk regulāri izdarīt maksājumus un ieturēt naudas līdzekļus tavā vietā (saskaņā ar tevis izvēlētiem parametriem) līdz brīdim, kad (atkarībā no tā, kas iestājas ātrāk): (a) tu atsakies no automātiskā maksājuma, (b) nav iespējams veikt maksājumu (piemēram, maksājumu kartei beidzies derīguma termiņš), (c) tiek mainīti pakalpojuma parametri (piemēram, cena) un nav saņemta tava piekrišana šādām izmaiņām, (d) mēs izbeidzam piedāvāt attiecīgo pakalpojumu, (e) tavs profils ir dzēsts vai (f) mūsu rīcībā ir informācija vai mēs pamatoti uzskatām, ka tava rīcība ir prettiesiska (piemēram, tu izmanto maksājumu karti bez tās īpašnieka piekrišanas).
4.9. Tev ir tiesības jebkurā laikā atteikties no automātiskā maksājuma, veicot atteikšanos Portālā vai personīgi (klātienē) ierodoties pie mums, kā arī SMS maksājumu gadījumā atteikšanos veicot ar SMS nosūtīšanu.
4.10. Ja tu atsakies no automātiskā maksājuma vai to nav iespējams veikt, mēs izbeigsim automātisko maksājumu un tu saņemsi pakalpojumu līdz brīdim, par ko būsim saņēmuši priekšapmaksu.
4.11. Portālā var būt pieejami maksas un bezmaksas pakalpojumi (piemēram, spēles). Šādu pakalpojumu izstrādātāji var būt trešās personas. Gan mums, gan trešajām personām ir tiesības izbeigt pakalpojumu piedāvāšanu ar iepriekšēju brīdinājumu.
4.12. Dažos gadījumos patērētājiem ir iespēja izmantot atteikuma tiesības 14 dienu laikā no pakalpojuma līguma noslēgšanas, savukārt dažiem pakalpojumiem nav iespējams izmantot atteikuma tiesības vai atsevišķos gadījumos šāda iespēja tiek zaudēta. Uzzini vairāk par atteikuma tiesībām
šeit
.
4.13. Ja (a) tu dzēs savu profilu vai (b) tev tiek ierobežota pieeja Portālam vai tavs profils tiek dzēsts saistībā ar šo Noteikumu pārkāpumu, tev netiks atmaksāta nauda par apmaksātajiem pakalpojumiem.
4.14. Ja tiek izbeigta kāda spēle, kurā esi veicis/-kusi maksājumus par papildiespējām, mēs nekompensējam izlietoto naudu par šādām papildiespējām (tev piešķirtajiem pakalpojumiem).
5. Strīdu izskatīšanas kārtība
5.1. Visi strīdi starp mums un tevi tiek risināti pārrunu ceļā, tāpēc aicinām vispirms
sazināties ar mums
. Mēs izskatīsim sūdzību un sniegsim atbildi ne vēlāk kā 15 darba dienu laikā.
5.2. Ja (a) strīds ir radies starp mums kā pakalpojumu sniedzēju un tevi kā patērētāju un (b) tava sūdzība ir atzīta par nepamatotu un tu nepiekrīti mūsu atbildei, tu vari mums nosūtīt rakstisku iesniegumu (tajā skaitā elektroniski), norādot savu vārdu, uzvārdu, dzīvesvietas adresi, kontaktinformāciju, iesnieguma iesniegšanas datumu, strīda būtību, savu prasījumu un tā pamatojumu.
5.3. Aicinām arī iepazīties ar Patērētāju tiesību aizsardzības centra mājaslapā norādīto informāciju par
ārpustiesas strīdu risināšanas procesu
un
ārpustiesas patērētāju strīdu risinātājiem
.
5.4. Informējam, ka Eiropas Savienības iedzīvotājiem (patērētājiem) ir tiesības arī uz
strīdu izšķiršanu tiešsaistē
.
5.5. Ja pārrunu ceļā strīdus neizdodas atrisināt, tie tiek risināti Latvijas Republikas tiesā saskaņā ar šiem Noteikumiem un Latvijas Republikas normatīvajiem aktiem. Piekritība tiek noteikta pēc mūsu juridiskās adreses prasības celšanas brīdī, ja vien normatīvie akti neparedz citādāk.
6. Nobeigums
6.1. Šie Noteikumi ir saistošs līgums starp mums un tevi saistībā ar Portāla lietošanu un tajā piedāvātajiem pakalpojumiem un maksājumiem.
6.2. Mums ir tiesības grozīt un papildināt Noteikumus. Visas Noteikumu izmaiņas stājas spēkā pēc to publiskošanas Portālā. Būtisku izmaiņu gadījumā (piemēram, ja tiek ierobežotas lietotāju tiesības) mēs par izmaiņām informēsim iepriekš. Tev ir tiesības bez jebkādām sankcijām vienpusēji atkāpties no līguma (dzēšot savu profilu), ja nepiekrīti jaunajai Noteikumu redakcijai. Ja Noteikumu izmaiņas attiecas uz maksas pakalpojumiem, šādas izmaiņas neietekmē jau apmaksātos pakalpojumus un izmaiņas tiek piemērotas turpmāk pirktajiem pakalpojumiem.
6.3. Mums ir tiesības apturēt, bloķēt vai dzēst profilus un/vai tajos iekļauto informāciju un saturu (piemēram, video, bildes, audio u.c. informāciju), kā arī ierobežot vai liegt pieeju Portālam uz laiku vai neierobežoti, ja lietotājs neievēro šos Noteikumus vai mums ir pamatotas aizdomas par šo Noteikumu un/vai normatīvo aktu pārkāpumu. Ja vien to neierobežo normatīvie akti, mēs informēsim lietotāju par šādu mūsu lēmumu un attiecīgajiem iemesliem.
6.4. Mēs piedāvājam arī citus pakalpojumus, ko regulē atsevišķi noteikumi, piemēram,
Reklāmas noteikumi
,
Lapu noteikumi
un citi.
6.5. Noteikumu 2.2.-2.5., 3.8.-3.11., 4.13., 5., 6.5. un 6.6. punkts paliek spēkā arī pēc tam, kad tiek izbeigts šīs līgums.
6.6. Ja mēs no tevis saņemam ieteikumus par mūsu pakalpojumiem un citām ar Portālu saistītām lietām, tu mums piešķir neierobežotas, neatsaucamas un bezatlīdzības tiesības ieviest un izmantot šādus ieteikumus.
Lejupielādēt
Iepazīšanās
Mobilā versija
Palīdzība
Kontakti
Noteikumi
Privātums
Par mums
Darbs
9
© 2004 - 2025 SIA Draugiem