Serwis Wykop.pl powstał, aby ułatwić Użytkownikom dostęp do najnowszych newsów, poprzez Społeczność, która
            poszukuje i udostępnia treści w określonych obszarach tematycznych. Bez poszanowania zasad ochrony danych
            osobowych, a nade wszystko przepisów, które regulują przetwarzanie danych osobowych, Serwis nie mógłby
            funkcjonować na tak dużą skalę.
Serwis dba o bezpieczeństwo danych Użytkowników oraz osób odwiedzających, dlatego jest regularnie testowany
            przez renomowanych specjalistów ds. cyberbezpieczeństwa. Również dostawcy serwerów, na których opiera się
            serwis Wykop, gwarantują wysoki poziom zabezpieczeń przed atakami. Jednak same wysokie wymagania, jakie
            stawia sobie Serwis Wykop.pl z zakresu bezpieczeństwa danych osobowych, nie wystarczą. Od naszych
            Użytkowników również wymagamy poszanowania prywatności, zasad współżycia społecznego i działania w granicach
            prawa.
Nasz Serwis jest tylko jednym z miejsc, gdzie wyświetlane będą udostępniane przez Użytkowników treści.
            Wykop.pl nie działa w próżni, oznacza to, że publikowane treści mogą być udostępniane dalej, indeksowane
            przez wyszukiwarki internetowe. Warto mieć przez to na uwadze, że prawo do zapomnienia jest w praktyce
            bardzo trudne do zrealizowania w tak pojemnym środowisku, jakim jest Internet.
Nasi specjaliści zakresu ochrony danych osobowych (z Inspektorem Ochrony Danych na czele), przyjmują i
            realizują wnioski dotyczące praw osób, zawsze w kolejności wpływu, nie przekraczając czasu realizacji
            wynikającego z RODO tj. miesiąca (a w szczególnych przypadkach do trzech miesięcy). Nasi specjaliści nie
            działają jednak poza Serwisem i nigdy nie zyskają takich uprawnień, dlatego Użytkownicy świadomie powinni
            dystrybuować treści.
Niniejszy dokument realizuje obowiązki informacyjne wynikające z RODO oraz opisuje zasady funkcjonowania
            cookies w Serwisie. Pojęcia pisane wielką literą mają swoje definicje w
Regulaminie
korzystania z Serwisu.
Osoby odwiedzające Serwis, bez zarejestrowanego, potwierdzonego konta pozostają dla nas niemożliwe do
            zidentyfikowania jako osoby fizyczne.
Polityka prywatności i cookies została przygotowana w dwóch wersjach - formalnej oraz w przystępnej formie.
W przypadku dodatkowych pytań dotyczących przetwarzania danych osobowych - nasz zespół ds. ochrony danych
            osobowych z Inspektorem Ochrony Danych pozostaje do dyspozycji i chętnie odpowie na pytania dotyczące
            przetwarzania danych osobowych.
Rolą Administratora Danych Osobowych jest zapewnić adekwatne środki techniczne oraz procedury, które
                    sprawią, że Twoje dane będą przetwarzane w sposób zgodny z przepisami i bezpieczny. Czy istnieje
                    jakiś przepis na to, żeby być pewnym w 100%, że uda się uniknąć incydentów? Jeśli ktoś tak
                    powiedział, to uważamy, że skłamał. Naszą rolą jest stale doskonalić nasze zabezpieczenia, ponieważ
                    rozwój technologii to szansa, ale też wyzwanie, by nadążać za pomysłami tych, którzy wykorzystują ją
                    w niecnych celach.
Powołaliśmy Inspektora Ochrony Danych. Wspiera go zespół ekspertów z zakresu ochrony danych osobowych.
Nasi pracownicy i współpracownicy, zobowiązani są do zachowania poufności i stosowania zasad w
                    ramach naszych procedur bezpieczeństwa. Regularne szkolenia, pomagają nam rozumieć przepisy, ale też
                    potrzeby naszych Użytkowników związane z bezpieczeństwem. Serwis "nigdy nie śpi", oznacza to, że
                    zespoły IT monitorują bezpieczeństwo serwisu całą dobę. Korzystamy też z zewnętrznych, zaufanych
                    partnerów, którzy regularnie testują Serwis pod kątem podatności.
Tekst formalny
Administratorem danych osobowych jest spółka Wykop sp. z o.o. z siedzibą w Poznaniu (60-363
                        Poznań, ul. Grodziska 8), wpisana do rejestru przedsiębiorców prowadzonego przez Sąd Rejonowy w
                        Poznaniu XXI Wydział Gospodarczy Krajowego Rejestru Sądowego pod numerem KRS 0000280651, o
                        kapitale zakładowym w wysokości 600 000,00 PLN.
Administrator przykłada dużą wagę do ochrony prywatności i poufności danych osobowych
                        użytkowników serwisu wykop.pl dostępnego pod adresem https://www.wykop.pl/ (zwanego dalej:
                        "wykop.pl" lub "Serwisem").
Administrator ze względu na skalę działania wyznaczył Inspektora Ochrony Danych — Katarzynę
                        Ellerik, z którą można skontaktować się poprzez adres e-mail
iodo@wykop.pl
.
Administrator zna i respektuje przepisy z zakresu ochrony danych osobowych, jak i wytyczne z
                        zakresu bezpieczeństwa informacji, stale monitorując i rozwijać środki techniczne i
                        organizacyjne w celu zapewnienia bezpieczeństwa Użytkowników i osób odwiedzających Serwis.
Administrator zabezpiecza dane osobowe przed ich udostępnieniem osobom nieupoważnionym, jak
                        również przed ich przetwarzaniem z naruszeniem obowiązujących przepisów prawa.
Rodo — o nim słyszał zapewne każdy. To właśnie to rozporządzenie zobowiązuje nas, żeby przetwarzać
                    dane naszych Użytkowników tylko mając ku temu podstawę prawną.
Zakładasz konto w Serwisie? To znaczy, że zawiązujesz umowę z Serwisem. Ta umowa to warunki
                            regulaminu. Musimy wiedzieć, że je akceptujesz — bez Twoich danych z konta Użytkownika,
                            zawarcie umowy na prowadzenie konta nie byłoby możliwe. Dzięki temu, że zawierasz umowę,
                            masz prawo wymagać, żebyśmy zapewniali funkcjonowanie konta zgodnie z zapisami w umowie oraz
                            zgłaszać ewentualne uwagi/ zastrzeżenia. Masz też obowiązki jako strona tej umowy.
Serwis daje możliwość wyróżnienia się, pokazania swojej osobowości, a także innych miejsc w
                            których można bardziej poznać Użytkownika. Granicę tego, jak bardzo Użytkownik chce być
                            rozpoznawalny, pozostawiamy jemu samemu. Serwis, żeby spełnić swoje zobowiązania w zakresie
                            dostarczania funkcjonalności konta, nie potrzebuje i nie wymaga danych wymienionych w
                            punkcie b.
Aby móc odpisać na pytanie Użytkownika — potrzebujemy adresu. Adresu e-mail. Tak jest
                            najprościej. Jednak e-mail może być daną osobową, dlatego przetwarzając go, potrzebujemy
                            podstawy prawnej, określonych zasad przechowywania komunikacji z Użytkownikiem.
Chcemy wierzyć, że świat składa się tylko z uczciwości i dobrych zamiarów. No dobra. Nie
                            chcemy w to wierzyć, bo to uśpiłoby naszą czujność. Monitorujemy zachowania, publikacje,
                            treści, próby przejęcia kont — wszystko po to, by mimo tego, że świata nie zmienimy, dbać o
                            bezpieczeństwo danych Użytkowników. Stosujemy szyfrowanie danych, pseudonimizację. Może
                            zdarzyć się, że jeśli ktoś próbował użyć Twojego numeru telefonu do logowania, przechowujemy
                            go w bazie, aby analizować ponowne próby użycia.
Bez narzędzi do analizy danych pochodzących z plików cookies, dostarczających nam informacji
                            o ruchu na stronie, obciążeniu serwerów, aktywności Użytkowników Serwis nie mógłby
                            funkcjonować poprawnie. Mierząc ruch, zachowania Użytkowników jesteśmy w stanie określić,
                            kiedy zachodzi konieczność rozbudowy infrastruktury.
Płacić podatki trzeba. Faktury zawierają dane osobowe, przetwarzamy je więc również dlatego,
                            że istnieje przepis wprost nakazujący nam takie działanie.
Wyobraź sobie sytuację, kiedy prosisz nas o usunięcie konta wraz z wszystkimi danymi,
                            wpisami, a następnie stwierdzasz, że Serwis nie wywiązał się z umowy z Tobą. Nie mamy jak
                            ocenić sytuacji, ewentualnie odpierać zarzuty. Ta sama podstawa prawna działa również wtedy,
                            gdy np. blokujemy konto Użytkownika w związku z naruszeniem postanowień Regulaminu, a
                            następnie zgłasza on prośbę o usunięcie konta.
Serwis Wykop.pl jest darmowy dla Użytkowników. Nie oznacza to, że nie zarabia.
                            Bezpieczeństwo, moderacja, obsługa zgłoszeń, utrzymanie infrastruktury kosztuje. Dzięki
                            reklamodawcom możemy zarabiać i utrzymywać miejsce przyjazne Użytkownikom. Co reklamodawcy
                            chcą dostać w zamian? Zainteresowanego odbiorcę ich komunikatu. Nikt nie chce oglądać reklam
                            pieluch, jeśli ta potrzeba go nie dotyczy. Reklamodawcy wiedzą, że wyświetlając reklamę
                            pieluch wszystkim Wykopowiczom, nie zyskają wyższej skuteczności. Nasz uzasadniony interes
                            polega na dostarczaniu Użytkownikom treści dopasowanych do ich zainteresowań, a
                            reklamodawcom właściwych odbiorców. Nie potrzebujemy do tego Imion, Nazwisk Użytkowników.
                            Analizujemy grupy Użytkowników i na tej podstawie oceniamy zachowania. Służą temu
                            identyfikatory cookies.
Nie spamujemy. I nie będziemy spamować. Zostawiamy sobie furtkę na dodatkową możliwość
                            przekazywania treści Użytkownikom. Tylko tym, którzy wyrażą na to zgodę.
O tym, czy założyć konto, czy nie — decyduje Użytkownik. Administrator wymaga minimalnego zakresu
                    danych, żeby było to możliwe. Tak samo w przypadku komunikacji z Serwisem za pomocą formularza
                    kontaktowego. Są to usługi, które nie są możliwe do zrealizowania przez Serwis bez minimalnego
                    zakresu danych Użytkownika lub osoby odwiedzającej Serwis.
Każdy ma prawo decydować o swojej prywatności w tym danych, jakie chce udostępniać. Nie publikuj i
                    nie przekazuj nam danych osób trzecich. Zawsze możesz zaprosić znajomych do dołączenia do naszej
                    społeczności, jednak decyzję czy to zrobią pozostaw zawsze im.
Tekst formalny
Dane osobowe są przetwarzane przez Administratora zgodnie z przepisami prawa, w tym w
                        szczególności z Rozporządzeniem Parlamentu Europejskiego i Rady (UE) 2016/679 z dnia 27 kwietnia
                        2016 roku w sprawie ochrony osób fizycznych w związku z przetwarzaniem danych osobowych i w
                        sprawie swobodnego przepływu takich danych oraz uchylenia dyrektywy 95/46/WE (zwanym dalej
                        "RODO") w następujących celach:
Zawarcia i wykonania umowy zawartej na warunkach określonych w regulaminie Serwisu w tym
                                informowania o istotnych zmianach w Serwisie, zmianach Regulaminu, Polityki prywatności
                                i cookies (na podstawie art. 6 ust. 1 lit. b RODO).
Zakres niezbędnych danych do zawarcia umowy obejmuje: nazwę, pod jaką Użytkownik
                                zamierza występować w Serwisie Wykop.pl (login), adres e-mail (inny niż tymczasowy lub
                                anonimowy), hasło oraz dodatkową daną uwierzytelniającą np. nr telefonu.
Personalizacji konta Użytkownika na podstawie jego dobrowolnej zgody (na podstawie art.
                                6 ust. 1 lit. a RODO).
Dane, które nie są obowiązkowe do zawarcia Umowy, a są związane z prowadzeniem konta —
                                to dodatkowe informacje, jakie Użytkownik może uzupełnić w ramach swojego konta. W
                                szczególności są to: awatar, płeć, imię i nazwisko, adres, adresy profilów w mediach
                                społecznościowych takich jak: Facebook, Instagram, X (dawny Twitter). Użytkownik może również
                                uzupełnić dodatkowe informacje w sekcji "o mnie". Zawsze jest to świadome, dobrowolne
                                działanie Użytkownika, ponieważ Administrator nie wymaga podania tych danych.
                                Uzupełniając profil, Użytkownik wyraża zgodę na przetwarzanie dodatkowych podanych przez
                                siebie danych osobowych.
Umożliwienia kontaktu Użytkownikowi ze wsparciem Serwisu, poprzez udzielanie odpowiedzi
                                na pytania zadane poprzez udostępniony w ramach Serwisu formularz kontaktowy, co stanowi
                                uzasadniony interes Administratora Danych (na podstawie art. 6 ust. 1 lit. f RODO).
Zapobiegania oszustwom, naruszeniom Regulaminu, poprawy bezpieczeństwa funkcjonowania
                                Serwisu, a także obsługi zgłoszeń i wynikającej z nich analizy błędów co stanowi
                                uzasadniony interes Administratora Danych (na podstawie art. 6 ust 1 lit f. RODO).
W szczególności Administrator analizuje logi, informacje o urządzeniu Użytkownika, w tym
                                informacje o systemie operacyjnym i wersji aplikacji Użytkownika, a także aktywność
                                Użytkownika. W celu umożliwienia dokończenia rejestracji, Administrator przechowuje
                                czasowo dane użyte podczas próby założenia i uwierzytelnienia konta.
Prowadzenie analiz ruchu oraz aktywności Użytkowników na podstawie danych pozyskanych z
                                narzędzia do analityki internetowej, które jest niezbędnym działaniem do utrzymania
                                infrastruktury pozwalającej na obsłużenie wysokiego ruchu, właściwego zarządzania
                                serwerami, dostępnymi mocami obliczeniowymi oraz powierzchnią dyskową, co stanowi
                                uzasadniony interes Administratora Danych Osobowych (na podstawie art. 6 ust.1 lit. f
                                RODO).
Narzędzia te Administrator wykorzystuje zarówno na warstwie serwerowej (mierzenie
                                obciążenia maszyn), jak i warstwie webowej (anonimowe informacje o liczbie Użytkowników,
                                źródłach ich wejść na stronę oraz o popularności poszczególnych linków).
Wypełnienia obowiązków prawnych ciążących na Administratorze, np. wypełnienie obowiązków
                                rachunkowych, podatkowych. W szczególności, jeśli chodzi o kontrahentów Serwisu, z
                                którymi Serwis dokonuje rozliczeń finansowych (na podstawie art. 6 ust. 1 lit. c RODO).
Dochodzenia lub zabezpieczenia roszczeń. Oznacza to między innymi, że Administrator może
                                przechowywać część danych osobowych Użytkownika, nawet po usunięciu konta (na podstawie
                                art. 6 ust. 1 lit. f RODO).
Podnoszenie skuteczności, celności wyświetlanych treści, w tym reklam podmiotów
                                współpracujących z Administratorem — co stanowi uzasadniony interes Administratora
                                Danych (na podstawie art. 6 ust. 1 lit. f RODO).
Na podstawie danych takich jak: przeglądane strony, czas przebywania, kliknięcia,
                                interakcje z platformą, logi i informacje o urządzeniu (czas, data, anonimowy adres IP,
                                geolokalizacja, informacje o przeglądarce, rozmiar ekranu, system operacyjny,
                                identyfikator urządzenia, cookie ID).
Przesyłania newslettera zawierającego treści handlowe i marketingowe, jeśli Użytkownik
                                wyraził zgodę na otrzymywanie tych treści (na podstawie art. 6 ust 1 lit. a RODO).
Zgodę na otrzymywanie newslettera Użytkownik może wyrazić poprzez ustawienia konta w
                                zakładce “dane osobowe", zaznaczając zgodę na newsletter, poprzez przesunięcie suwaka w
                                prawo przy opcji “przesyłaj newsletter". W taki sam sposób, poprzez przesunięcie suwaka
                                w lewą stronę, Użytkownik może cofnąć wyrażoną zgodę.
Podanie danych osobowych jest dobrowolne, jednakże konsekwencją niepodania danych może być, w
                        zależności od przypadku, niemożność zawarcia Umowy lub przesłania zapytania przez formularz
                        kontaktowy.
Użytkownik nie powinien przekazywać Administratorowi danych osobowych osób trzecich. Jeżeli
                        natomiast przekazuje takie dane, każdorazowo oświadcza, że posiada stosowną zgodę osób trzecich
                        na przekazanie danych Administratorowi.
Twoje prawa:
zawsze możesz poprosić o wskazanie: jakie dane i na jakiej podstawie prawnej przetwarza Administrator;
możesz sprostować treść danych, jeśli zauważysz, że nie są aktualne, zawierają błąd, omyłkę pisarską;
masz prawo do usunięcia Twoich danych — pamiętaj jednak, że nie zawsze prawo to działa błyskawicznie i w całym Internecie. To, że usuwamy Twoje konto, nie oznacza, że od razu usuwamy wszystkie znaleziska. Dodatkowo przechowujemy niektóre jeszcze po usunięciu konta przez czas wskazany w Artykule 5;
ograniczenia przetwarzania danych osobowych w konkretnych przypadkach wskazanych w RODO;
przeniesienia swoich danych np. do innego Administratora;
wniesienia sprzeciwu wobec przetwarzania — jeśli Twoja sytuacja jako podmiotu danych jest szczególna, a sprzeciw będzie uzasadniony tą sytuacją;
cofnięcia udzielonej zgody.
Z uprawnień możesz skorzystać, pisząc do nas:
iodo@wykop.pl
,
                    korzystając z formularza kontaktowego, a także samodzielnie w ramach funkcjonalności konta Użytkownika.
Twoim prawem jest wniesienie skargi do Organu Nadzorczego — Urzędu Ochrony Danych Osobowych.
                    Oczywiście, że chcielibyśmy wcześniej mieć szansę odpowiedzieć na Twoje pytania. Natomiast skarga
                    przysługuje Ci jako prawo niezależnie od kontaktu z nami.
Tekst formalny
W związku z przetwarzaniem danych osobowych Użytkownikowi przysługują następujące prawa:
dostępu do treści swoich danych osobowych,
sprostowania swoich danych osobowych,
usunięcia swoich danych osobowych,
ograniczenia przetwarzania swoich danych osobowych,
przenoszenia swoich danych osobowych,
wniesienia sprzeciwu wobec przetwarzania danych na podstawie uzasadnionego interesu Administratora,
cofnięcia zgody w dowolnym momencie bez wpływu na zgodność z prawem przetwarzania
                                (jeżeli przetwarzanie odbywa się na podstawie zgody), którego dokonano na podstawie
                                zgody przed jej cofnięciem.
Skorzystanie z uprawnień określonych w ustępie powyżej może być realizowane poprzez:
wysłanie na adres iodo@wykop.pl stosownego żądania wraz z podaniem imienia i nazwiska
                                oraz adresu poczty elektronicznej (e-mail) Użytkownika.
skorzystanie z formularza kontaktowego, poprzez wybranie z listy dostępnych tematów
                                zgłoszeń: “kontakt z Inspektorem Ochrony Danych"
poprzez skorzystanie z zakładki “dane osobowe" w ramach konta Użytkownika, a następnie
                                wybranie z listy właściwego prawa, w ramach którego Użytkownik chce zgłosić żądanie. W
                                przypadku realizacji prawa do sprostowania, przeniesienia swoich danych, cofnięcia zgody
                                — Użytkownik może skorzystać z mechanizmów w ramach funkcjonalności konta, które pomagają
                                spełnić żądanie bez kontaktu z Inspektorem Ochrony Danych. W ramach pozostałych praw
                                — Użytkownik może zgłosić żądanie poprzez kontakt z Inspektorem Ochrony Danych.
Użytkownik ma prawo do wniesienia skargi do Organu Nadzorczego (UODO), w razie wątpliwości w
                        kwestii poszanowania przysługujących mu praw.
Mamy obowiązek wydać dane np. policji, sądom, prokuraturze i innym organom, jeżeli przepisy
                    przewidują dla nich taką możliwość.
Korzystamy z partnerów, którzy dostarczają nam szereg usług związanych z funkcjonowaniem Serwisu
                    zarówno bezpośrednio, jak i pośrednio. Oznacza to, że nasi partnerzy przetwarzają Twoje dane, jednak
                    tylko i wyłącznie realizując nasz cel, jakim jest prowadzenie Serwisu Wykop. Nie handlujemy danymi,
                    nie powierzamy Twoich danych bez zawarcia umów powierzenia, ani bez weryfikacji podmiotu, z którym
                    nawiązujemy współpracę.
Zdarza się, że nasz kontrahent przetwarza Twoje dane poza Europejskim Obszarem Gospodarczym. To
                    oznacza, że musimy zawrzeć specjalne zapisy w umowie z partnerem i weryfikować ich realizację oraz
                    bezpieczeństwo prawne kraju, w którym Twoje dane są przetwarzane, a także dbać o dodatkowe
                    zabezpieczenia tego transferu. Na Twoją prośbę możemy wskazać, jakie konkretnie postanowienia umowne
                    i zabezpieczenia techniczne stosujemy.
Żyjemy z reklam, które wyświetlamy Użytkownikom. Na podstawie cookies, które nasi Partnerzy
                    umieszczają w Serwisie, treści wyświetlanych reklam mogą być odpowiednio dopasowane do preferencji
                    Użytkowników. Odbiorcą Twoich danych, pochodzących z cookies, są nasi partnerzy wskazani w oknie
                    odbierania zgody, które wyświetla się w zakładce “nasi partnerzy".
Administrator Serwisu monitoruje ruch w serwisie oraz dokładnie analizuje statystyki tego ruchu.
                    Jest to niezbędne, żeby dopasować moce obliczeniowe naszych serwerów do liczby i aktywności
                    Użytkowników. Nie każdą aferę da się przewidzieć, ale wiedza jakie zasoby są potrzebne by ją
                    obsłużyć, pozwala korzystać Wam z dostępu do informacji nawet, gdy szturmujecie Serwis.
Wykorzystujemy Twoje dane pochodzące z naszych cookies analitycznych i marketingowych. Dostawcą
                    narzędzia do analiz danych jest Google LLC, który przetwarza Twoje dane pochodzące z cookies,
                    realizując usługi dla nas.
Link do Polityki Prywatności Google:
https://policies.google.com/privacy
.
Tekst formalny
Dane użytkowników mogą być udostępniane podmiotom uprawnionym do ich otrzymania na mocy
                        obowiązujących przepisów prawa, w tym właściwym organom wymiaru sprawiedliwości.
Dane osobowe mogę być również przekazywane wyłącznie zaufanym odbiorcom, ściśle współpracującym
                        z Administratorem, w tym podmiotom obsługującym i dostarczającym wybrane systemy i rozwiązania
                        informatyczne, kancelariom prawnym i windykacyjnym, podmiotom świadczącym usługi
                        kuriersko-pocztowe, marketingowe, podmiotom realizujący dla Administratora procesy
                        finansowo-księgowe.
W ramach funkcji “Załóż konto przez facebook" partner Serwisu Meta Platforms Inc.
                        (
link do polityki prywatności META
) na podstawie usługi łączenia danych z
                        Serwisu z platformą społecznościową, może być również odbiorcą danych Użytkownika Serwisu. Nasz
                        partner część operacji przetwarzania danych wykonuje poza Europejskim Obszarem Gospodarczym, co
                        może wiązać się z transferem danych osobowych Użytkownika poza ten obszar.
Transfer zabezpieczają podpisane między Administratorem a Dostawcą standardowe klauzule umowne
                        zobowiązujące do stosowania zatwierdzonych Decyzją Wykonawczą Komisji Unii Europejskiej
                        2021/914, w sprawie standardowych klauzul umownych dotyczących przekazywania danych osobowych do
                        państw trzecich na podstawie rozporządzenia Parlamentu Europejskiego i Rady (UE) 2016/679. Kopię
                        standardowych klauzul umownych Użytkownik może uzyskać od Administratora.
Odbiorcą informacji przechowywanych w plikach cookies są Partnerzy biznesowi Administratora, o
                        których mowa w komunikacie, wyświetlanym podczas ładowania strony głównej serwisu, a którzy
                        wykorzystują dane do marketingu bezpośredniego własnych produktów i usług.
Administrator serwisu, jako podmiot zaangażowany w dystrybucję online medium reklamowego, dba o
                        dobór odpowiednich narzędzi, aby kontrolować, ile plików cookie jest ustawianych jednocześnie
                        przez partnerów reklamowych serwisu.
Dla rozliczalności partnerzy Administratora potrzebują informacji o tym, czy została wyrażona
                        zgoda lub czy użycie plików cookie zostało odrzucone.
W zakresie danych Użytkowników, przetwarzanych na podstawie plików cookies marketingowych, nasi
                        partnerzy pozostają niezależnymi Administratorami Danych Osobowych użytkowników.
Dzięki wykorzystywanemu narzędziu do zarządzania zgodami w oparciu o zasady przejrzystości i
                        zgody Interactive Advertising Bureau (IAB TCF) możliwe jest ustalenie, na jakie konkretne
                        zastosowania i partnerów reklamowych Użytkownik wyraził zgodę.
Z tych danych tworzony jest ciąg zgody, który jest przechowywany w pliku cookie przeglądarki.
Aktualna lista partnerów znajduje się pod linkiem "nasi partnerzy", umieszczonym na oknie zgody
                        na pliki cookies, które wyświetlane jest Użytkownikowi po wejściu na serwis Wykop.pl
Niektórzy partnerzy mogą przechowywać́ dane Użytkowników serwisu poza terytorium EOG
                        (Europejskiego Obszaru Gospodarczego).
Jako niezależni Administratorzy danych osobowych pochodzących z cookies marketingowych
                        użytkowników nasi Partnerzy prezentują m.in podstawy prawne i cele przetwarzania tych danych w
                        swoich politykach prywatności.
Administrator wykorzystuje narzędzie analityczne, w związku z koniecznością prowadzenia
                        analityki internetowej, w celu utrzymania infrastruktury pozwalającej na obsłużenie wysokiego
                        ruchu, właściwego zarządzania serwerami, dostępnymi mocami obliczeniowymi oraz powierzchnią
                        dyskową. Dostawcą narzędzia analitycznego—Google Analytics, jest Google LLC.
W związku z powyższym dane pochodzące z cookies przetwarzanych do celów analitycznych mogą być
                        przekazywane poza Europejski Obszar Gospodarczy.
Transfer zabezpieczają podpisane między Administratorem a Dostawcą Google LLC standardowe
                        klauzule umowne zobowiązujące do stosowania zatwierdzonych Decyzją Wykonawczą Komisji Unii
                        Europejskiej 2021/914, w sprawie standardowych klauzul umownych dotyczących przekazywania danych
                        osobowych do państw trzecich na podstawie rozporządzenia Parlamentu Europejskiego i Rady (UE)
                        2016/679. Kopię standardowych klauzul umownych Użytkownik może uzyskać od Administratora.
Z polityką prywatności Google LLC użytkownik może zapoznać się tutaj:
https://policies.google.com/privacy
.
Administrator danych osobowych korzysta również z innych narzędzi ww. dostawcy w tym
                        Doubleclick, AdWords — w zakresie zarządzania wyświetlaniem reklam, Youtube — w celu
                        umożliwienia prezentowania interaktywnych treści. Dane Użytkowników przekazywane partnerowi
                        Google dotyczą numeru ID cookies.
Prowadzenie konta jest realizacją umowy z Tobą. Przez cały ten czas przetwarzamy dane na Twoim
                    koncie. Po zakończeniu umowy, przez czas wynikający z potencjalnych roszczeń będziemy przechowywać
                    zakres danych, który umożliwi nam obronę przed roszczeniami.
Kontrahenci, którzy chcą reklamować się na naszym serwisie, czyli Użytkownicy biznesowi, płacą nam
                    za emisję reklam. Przepisy podatkowe zobowiązują nas do przechowywania danych z faktur przez okres
                    ponad 5 lat.
Jeśli przetwarzamy dane na podstawie udzielonej zgody — czas, przez który to robimy, zależy tak
                    naprawdę od Ciebie. Do momentu, kiedy zgody nie wycofasz — legalnie przetwarzamy dane osobowe na
                    podstawie Twojej zgody.
Kiedy dane osobowe przetwarzamy na podstawie prawnie uzasadnionego interesu Administratora:
dane pochodzące z historii komunikacji z Tobą w ramach pytań, jakie zadałeś nam poprzez
                            formularz kontaktowy, przechowujemy 24 miesiące od dnia zamknięcia zgłoszenia. Jeśli
                            wniesiesz uzasadniony sprzeciw — do momentu uznania, że sprzeciw jest zasadny. Pamiętaj, że
                            sprzeciw trzeba uzasadnić swoją szczególną sytuacją tzn. opisać ją. Następnie administrator
                            ocenia zasadność sprzeciwu i go uznaje lub odrzuca.
nieuprawnione użycie Twoich danych do logowania, nadużycia ze strony innych Użytkowników to
                            zachowania, których nie możemy akceptować. Jednak aby skutecznie je wykrywać, potrzebujemy
                            danych. Na wszelki wypadek zarówno przy niedokończonej rejestracji, jak i po usunięciu konta
                            przechowujemy dane Użytkownika przez krótki czas. Zawsze zabezpieczamy je odpowiednio.
                            Oczywiście tak jak w przypadkach powyżej, możesz wnieść uzasadniony sprzeciw. Jeśli
                            Administrator oceni uzasadnienie jako zasadne — dane będą przetwarzane do czasu wniesienia
                            skutecznego sprzeciwu.
możesz wyczyścić cookies, które zapisaliśmy na Twoim urządzeniu, korzystając z ustawień
                            przeglądarki internetowej (sposób wskazujemy w artykule 8 pkt 3.) lub wnieść sprzeciw. W
                            przypadku cookies marketingowych — sprzeciwu nie musisz uzasadniać. Administrator ma
                            obowiązek uwzględnić go.
możesz wyczyścić cookies, które zapisaliśmy na Twoim urządzeniu, korzystając z ustawień
                            przeglądarki internetowej (sposób wskazujemy w artykule 8 pkt 3.) lub wnieść uzasadniony
                            Twoją szczególną sytuacją sprzeciw. Jeśli Administrator uzna, że uzasadnienie Twojej
                            szczególnej sytuacji zasługuje na uznanie — przestanie przetwarzać dane osobowe pochodzące z
                            cookies analitycznych.
Z przepisów prawa wynika czas przez który zarówno Ty jak i Administrator możecie mieć
                            wzajemne roszczenia. Na przykład możesz po czasie nie zgodzić się z naszymi decyzjami
                            moderacyjnymi - żeby móc sprawdzić czy słusznie - potrzebujemy danych. Jeśli usuniemy je od
                            razu, nie będziemy mogli obronić się przed niezasadnymi roszczeniami.
Korzystając z serwisu Wykop.pl wyrażasz zgodę na przestrzeganie warunków korzystania z usług innych serwisów, tj:
YouTube API Services;
X (dawny Twitter);
Instagram;
Streamable;
Itemfix;
TikTok;
Twitch;
Facebook;
HotJar.
Korzystamy z narzędzi Hotjar Ltd., aby lepiej zrozumieć potrzeby i doświadczenia naszych
                    Użytkowników oraz zoptymalizować nasze usługi m.in. w zakresie:
weryfikacji jak długo Użytkownicy spędzają czas na naszych stronach i które linki wybierają,
śledzenia ruchów myszy, w tym gdzie Użytkownicy klikają lub jak strona jest przewijana.
Tekst formalny
Dane osobowe przetwarzane na potrzeby realizacji umowy będziemy przetwarzać przez czas jej
                        trwania, a następnie przez okres niezbędny do obrony przed potencjalnymi roszczeniami
                        Użytkownika.
W przypadku danych osobowych Użytkownika, przetwarzanych w celach podatkowych — Administrator
                        przetwarza dane przez okres 5 lat, licząc od końca roku kalendarzowego, w którym upłynął termin
                        płatności podatku.
Dane osobowe, które Administrator danych przetwarza na podstawie zgody Użytkownika —
                        przetwarzane są do momentu cofnięcia zgody (np. na newsletter) lub samodzielnego usunięcia
                        danych, na podstawie których Użytkownik personalizował swoje konto.
W przypadku realizacji podstawy prawnej, jaką jest prawnie uzasadniony interes administratora w
                        zakresie:
umożliwienia komunikacji z Serwisem w ramach funkcjonalności formularza kontaktowego —
                                przez okres 24 miesięcy od zamknięcia zgłoszenia lub do skutecznego wniesienia sprzeciwu
                                przez Użytkownika związanego z jego szczególną sytuacją, na którą się powoła;
zapewnienia bezpieczeństwa funkcjonowania Serwisu — przez okres 30 dni od usunięcia
                                konta lub przez okres 2 dni od momentu rozpoczęcia rejestracji bez jej potwierdzenia
                                przez Użytkownika, lub do skutecznego wniesienia sprzeciwu przez Użytkownika związanego
                                z jego szczególną sytuacją, na którą się powoła;
podnoszenia skuteczności i celowości reklam — przez okres żywotności cookies
                                marketingowych lub do momentu wniesienia sprzeciwu wobec przetwarzania danych w celu
                                marketingu bezpośredniego;
prowadzenia analityki serwisu — przez okres żywotności cookies lub do skutecznego
                                wniesienia sprzeciwu przez Użytkownika związanego z jego szczególną sytuacją, na którą
                                się powoła;
dochodzenia lub zabezpieczenia roszczeń — przez okres przedawnienia roszczeń wynikający
                                z przepisów prawa.
Korzystając z serwisu Wykop.pl wyrażasz zgodę na przestrzeganie warunków korzystania z usług innych serwisów, tj:
YouTube API Services;
X (dawny Twitter);
Instagram;
Streamable;
Itemfix;
TikTok;
Twitch;
Facebook;
HotJar.
Hotjar wykorzystuje pliki cookie i inne technologie do gromadzenia danych o zachowaniu 
                        Użytkowników i ich urządzeniach, w szczególności:
adres IP urządzenia (przechwytywany i przechowywany wyłącznie w formie zanonimizowanej),
rozmiar ekranu urządzenia,
typ urządzenia (unikalne identyfikatory urządzenia),
informacje o przeglądarce,
kraj korzystania z witryny,
mapy kliknięć lub inne statyczne wykresy,
nagrania sesji.
Hotjar przechowuje te informacje w pseudonimizowanym profilu użytkownika.
                        Ani Hotjar, ani Wykop nigdy nie będziemy wykorzystywać tych informacji do identyfikacji
                        poszczególnych Użytkowników ani do dopasowywania ich do pozostałych informacji danego Użytkownika.
Przetwarzamy ogromne zasoby danych. Na podstawie ich analizy jesteśmy w stanie określić
                    preferencje naszych Użytkowników - oczywiście w odniesieniu do grupy. Wiemy, że wyjątek może
                    znaleźć się w każdej grupie. Jednak zależy nam, żeby reklamy, które wyświetlamy - były jak
                    najbardziej celne.
Decyzję o tym co wyświetlamy podejmuje automat analizując setki tysięcy zachowań, interakcji,
                    kliknięć w naszym serwisie. Jednak taka zautomatyzowana decyzja ma na celu poprawę doświadczeń
                    naszych Użytkowników i lepsze efekty sprzedażowe dla reklamodawców. Nie dyskryminuje, nie ma
                    skutku prawnego, dlatego naszym obowiązkiem jest rzetelne poinformowanie Cię o tym, że
                    profilujemy dane naszych Użytkowników oraz na czym dokładnie ono polega.
Tekst formalny
Dane użytkowników będą podlegały zautomatyzowanym podejmowaniu decyzji w tym profilowaniu.
Administrator wykorzystuje profilowanie w celu oceny niektórych czynników osobowych użytkowników
                        serwisu, na bazie czego dokonuje personalizacji wyświetlania reklam Partnerów, z którymi
                        współpracuje na mocy zawartych umów.
Profilowanie nie wywołuje skutków prawnych ani w inny sposób istotnie nie wpływa na użytkownika.
Użytkownik w każdym momencie może zgłosić sprzeciw wobec profilowania. W tym celu powinien
                        skontaktować się z Administratorem na adres
iodo@wykop.pl
lub zmienić ustawienia własnej przeglądarki internetowej (o czym szerzej wskazano w art. 7.
                        Polityka cookies).
Wykorzystujemy dane pochodzące z cookies, aby Serwis działał prawidłowo, wydajnie obsługiwał ruch i
                    prezentował dopasowane reklamy do preferencji użytkowników. Dzieje się to na podstawie analizy
                    zbiorów danych — nigdy nie identyfikujemy pojedynczego Użytkownika.
W tabeli prezentujemy konkretne pliki cookies oraz nazwę dostawcy, z możliwością zapoznania się z
                    polityką prywatności i czasem żywotności cookies na Twoim urządzeniu.
Jeśli chcesz, aby dane z cookies nie były przetwarzane przez Administratora oraz dostawcę
                    oprogramowania, dzięki któremu efektywnie wykorzystujemy dane pochodzące z cookies do realizacji
                    celów wskazanych w pkt. 1 — wskazujemy jak możesz wyczyścić cookies w zależności od tego z jakiej
                    przeglądarki korzystasz.
Tekst formalny
Serwis www.wykop.pl wykorzystuje pliki cookie (ciasteczka) zapisywane w pamięci urządzenia
                        końcowego (np. komputer, tablet, telefon), z którego Użytkownik korzysta, wyświetlając Serwis. W
                        większości przypadków cookies są niezbędne do prawidłowego działania Serwisu.
Ciasteczka umożliwiają personalizowanie Serwisu, czyli wpływają na kolejność wyświetlania
                        niektórych elementów lub dopasowanie reklam. Pliki cookie są również używane przez narzędzia
                        analizujące ruch w Serwisie. Analizy statystyczne przeprowadzane z wykorzystaniem tych narzędzi
                        są głównym źródłem wiedzy o liczbie i aktywności Użytkowników, co pozwala utrzymywać wydajność
                        Serwisu.
Wykop.pl jest serwisem społecznościowym, darmowym dla Użytkowników indywidualnych, utrzymującym
                        się dzięki reklamodawcom, którzy chcą wykorzystywać powierzchnię serwisu do publikowania swoich
                        treści. Serwis dba o optymalizację wyświetlanych treści, tak by wyświetlać dopasowane reklamy
                        oraz nie wyświetlać przez dłuższy czas tej samej treści. Cookies analityczne dostarczają
                        Administratorowi Serwisu danych niezbędnych do podejmowania decyzji, które pozwalają utrzymywać
                        poprawne funkcjonowanie Serwisu.
Serwis powoduje zapisanie się na urządzeniu końcowym Użytkownika następujących rodzajów cookies:
niezbędne
nazwa
zastosowanie
dostawca i link do polityki prywatności
wuid
przechowuje informację o bieżącym zalogowaniu
Wykop,
https://wykop.pl/polityka-prywatnosci-i-cookies
ihmn,
JTIybGFzdExvZ2dlZFVzZXJuYW1lJTIy
przechowuje informację o poprzednim zalogowaniu
Wykop,
https://wykop.pl/polityka-prywatnosci-i-cookies
user_onboarding
przechowuje informację o wyświetleniu ekranu powitalnego
Wykop,
https://wykop.pl/polityka-prywatnosci-i-cookies
analityczne
nazwa
zastosowanie
dostawca i link do polityki prywatności
_ga
rejestruje unikalny identyfikator, który jest używany do generowania
                                                danych statystycznych na temat sposobu, w jaki odwiedzający korzysta z
                                                witryny
Google,
https://policies.google.com/privacy
__gads
służy do takich celów, jak pomiar interakcji z reklamami w naszej
                                                domenie i zapobieganie wyświetlaniu tych samych reklam zbyt wiele razy
Google,
https://policies.google.com/privacy
Obecnie większość przeglądarek internetowych dostępnych na rynku domyślnie akceptuje zapisywanie
                        plików cookie. Użytkownik ma możliwość określenia warunków korzystania z tych plików za pomocą
                        ustawień własnej przeglądarki internetowej. Oznacza to, że można np. częściowo ograniczyć (np.
                        czasowo) lub całkowicie wyłączyć możliwość zapisywania plików cookie – w tym ostatnim wypadku
                        jednak może to mieć wpływ na niektóre funkcjonalności np. zalogowanie do Serwisu nie będzie
                        możliwe.
Użytkownik może w każdej chwili usunąć pliki cookie zapisane w przeglądarce. Szczegółowe
                        informacje na temat zmiany ustawień dotyczących plików cookie oraz ich samodzielnego usuwania w
                        najpopularniejszych przeglądarkach internetowych dostępne są w dziale pomocy przeglądarki
                        internetowej oraz na stronach:
Chrome
Mozilla
Internet Explorer
Opera
Microsoft Edge
Serwis nie ponosi odpowiedzialności za wykorzystanie cookies na stronach, do których prowadzą
                        linki zamieszczane w ramach Serwisu. Nie ponosi też odpowiedzialności za przestrzeganie zasad
                        prywatności na tych stronach. Rekomendowane jest, aby po przejściu na inne strony, użytkownik
                        zapoznał się z obowiązującą na tych stronach Polityką Prywatności oraz Polityką plików cookie.
                        Zasady określone w niniejszej Polityce prywatności i plików cookie oraz podobnych technologii
                        dotyczą tylko Serwisu Wykop.pl.
FAQ
Kontakt
Reklama
O nas
Regulamin
Polityka prywatności i cookies
Dobre praktyki
Standardy moderacji
Przetwarzanie danych osobowych
Weryfikacja konta