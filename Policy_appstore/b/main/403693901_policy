Hjälp och Information
Här hittar du tips och information om Flygresor.se, hittar svar på vanliga frågor om Flygresor.se samt får information hur du kommer i kontakt med Flygresor.se
Information
Flygresor.se är en prisjämförelsesajt för flygresor. Vi hjälper dig att söka upp och jämföra priser hos alla de resebyråer och flygbolag som säljer flygresorna. Hos oss söker du samtidigt på alla ställen. Vi ger dig sedan möjligheten att välja vem du vill köpa resan hos. Flygresor.se säljer inte flygbiljetter utan vi hjälper till att hitta bäst pris och resa.
Som besökare på Flygresor.se kan du snabbt och enkelt hitta billigaste och bästa resan till den destination du söker. Vi hjälper dig också att söka efter mer avancerade resor som innehåller många stopp eller måste gå via speciella flygplatser. Dessutom kan du med våra unika funktioner söka efter upp till 15 resor samtidigt med vår priskalender eller lägga prisbevakningar på just de datum då du vill resa.
Flygresor.se är en produkt från Flightmate AB från Sverige. I Sverige driver Flightmate sedan 2007 Flygresor.se, den överlägset största och mest populära prisjämförelsesajten för flygresor. Vi har som ambition att vara ditt lokala val även utanför Sverige. Vi strävar efter att vara världens mest vänliga och sociala sökmotor för flygresor. För oss betyder din upplevelse och att du hittar bäst pris och resa allt. Du ska också kunna dela med dig av din upplevelse och de resor du hittar. Vi strävar ständigt efter att förbättra oss, utveckla nya funktioner och bli bäst på resor från just den plats du befinner dig på. Att resa är något socialt och positivt. Vårt mål är att själva bokningen av resan ska fungera på samma sätt.
Instruktionsfilmer
Klimatkompensation i appen
På Flygresor.se kan du enkelt klimatkompensera din flygresa. Såhär gör du!
Se instruktionsfilmer
Sökrutan
Flygresor.se har en stor, tydlig och enkel sökruta där man kan söka enkel-resor, tur&retur-resor, resor med flera delsträckor (multi-city/open/jaw)
Flygresor.se jämför priser från alla ledande resebyråer. Dessa resebyråer förmedlar i sin tur flygbiljetter från över 700 flygbolag världen över, varav ca 100 är lågprisflygbolag. Genom att Flygresor.se söker hos alla ledande resebyråer och flygbolag, så hittar Flygresor.se de billigaste och bästa alternativen för din resa.
Filter i sökresultatet
Självklart kan man som besökare ändra sortering till att exempelvis visa resor med snabbast restid först, eller sortera efter bästa möjliga resultat, vilket betyder att du ser det resultat överst som är en sammanvägning av priset och restiden och de följande träffarna ordnas efter hur frekvent användarna klickar med dem.
Förutom att ändra sortering, kan man även filtrera bort oönskade sökresultat. Man kan exempelvis filtrera bort höga priser, långa bytestider, byten på oönskade flygplatser eller resor där man måste byta flygplats. Man kan även filtrera på betalsätt, resebyråer och flygbolag.
Ett tips om man ska resa långt och får upp resor med väldigt långa restider, är att ändra sortering till "restid", och därefter använda pris-filtret för att sortera bort alla dyra resor. Det gör det enklare hitta biljetter som har en bra balans mellan lågt pris och kort restid.
Priskalender i sökresultat
Flygresor.se erbjuder flera hjälpmedel för att hitta de billigaste flygbiljetterna. Bland annat priskalendern som fungerar bra för den som är flexibel med utresa och hemresa, och man får en överblick över hur priserna skiljer sig från olika datum.
Prisjägaren
Prisjägaren gör det möjligt att enkelt söka bland priser och resor som andra besökare sökt fram. Det gör det möjligt att söka billiga biljetter över en större/längre tidsperiod, när man inte vet exakt resedatum.
Prisbevakaren
Väntar du på att flygpriserna till ett resmål ska sjunka? Låt Flygresor.se hjälpa dig genom att lägga upp en prisbevakning som automatiskt meddelar dig via e-post när flygpriset till en vald destination sjunker under ett bestämt pris.
Klimatpåverkan
Vi räknar och sorterar – du kompenserar
En vindpinad höstdag 2015, svepte den dåvarande marknadschefen Kristoffer in med sin lunchlåda på kontoret vid Drottninggatan i Stockholm och pratade om trender i samhället och utmaningar framöver. VDn Mattias hade läst och lyssnat på rapportering kring klimatförändringar i media och tekniska chefen Robin satt och lyssnade med ett halvt öra. Till slut ställde de frågan: Vad kan vi på Flygresor.se bidra med? Idén som Kristoffer hade föll sedan i glömska, som de flesta sådan här lunchidéer brukar göra.
Beräkning av och sorteringen på CO
2
-utsläpp
Någon vecka senare var det dags för arbetsmarknadsdagarna Armada på Kungliga Tekniska Högskolan (KTH). Det är ett utmärkt tillfälle för företag att träffa studenter på KTH och erbjuda jobb, praktikplatser och möjlighet att genomför examensarbeten. Ett examensarbete är ett mindre forskningsuppdrag som resulterar i en vetenskaplig rapport och utgör studentens sista stora uppgift före examen. Flygresor.se brukar delta på Armada varje år men vi är ett litet företag och har en ganska informell stil på kontoret så någon direkt förberedelse hade vi inte gjort. Vi tog med oss en dator, några stolar, lite godis och andra roliga giveaways till studenterna. Vi packade in allt i Mattias bil, som är en elbil, och körde mot KTH. Under den 12 minuter långa resan började vi spåna om vilka examensarbeten vi kunde erbjuda. Kanske lite i senaste laget, men spontaniteten brukar ofta fungera i sådana här fall. Vår tekniska chef, Robin, sa då: ”Kan vi inte låta några studenter räkna på det där ni pratade om häromdagen, utsläppen? Vi har ju en massa data de kan använda.” Sagt och gjort, förslaget på examensarbete presenterade vi på Armada och två studenter, Joel och Andreas, sa direkt att de vara intresserade. I januari 2016 drog de igång sitt arbete och till sommaren var de färdiga och resultatet visades upp som en sorteringsfunktion på vår sajt. Användaren kan sedan dess sortera flygresorna efter mängden CO
2
som släpps ut (egentligen CO
2
-ekvivalenter). Joel och Andreas hamnade senare den sommaren i
TV4:s morgonsoffa
och fick förklara hur det hela går till.
Här kan du ladda ned och läsa
deras examensarbete och
här kan du titta på en film som förklarar lite mer på djupet.
Några år senare omarbetade de rapporten, tillsammans med sin handledare Markus och den versionen publicerades som en vetenskaplig artikel i den välrenommerade tidskriften Sustainable Environment Research.
Du kan läsa artikeln här
.
Vi hoppas att fler vill bidra med data och vidare forskning inom ämnet i framtiden. Allt för att kunna göra den modell vi nu presenterar så bra som möjligt för att ni som söker efter flygresor ska kunna ta med även klimatpåverkan vid valet av resa. En glädjande insikt i arbetet har varit att det faktiskt inte automatiskt är de dyrare resorna som har mindre klimatpåverkan, utan i många fall är det faktiskt tvärtom så att de som väljer att flyga billigt även kan begränsa sin klimatpåverkan. Allt du behöver veta är vilket av de billigare alternativen du faktiskt ska välja. I vår uträkning visar vi utsläppen som görs av varje flygning. För flygbolag som använder biobränsle eller själva klimatkompenserar för sina resenärer visar vi också det kvarvarande icke-kompenserade utsläppet och sorterar efter det.
De här parametrarna finns med i beräkningen
Bränsleförbrukning vid start och taxning, vid stigning, flygning vid marschhöjd och vid inflygning.
Tillryggalagd distans (en approximation av den verkliga flygdistansen, inte bara fågelvägen
Om planet har så kallade sharklets eller winglets på vingspetsarna
Hänsyn till ökat bidrag till molnbildning vid flygning på hög höjd
Platskonfiguration av det aktuella flygbolagets flygplantyp för den aktuella rutten
Beläggningsgrad hos det aktuella flygbolaget
Koldioxidkonverteringsfaktor för att beräkna CO
2
-mängd per kg flygbränsle
Påverkan av datakvalitet
Det är vanligt vid inhämtande av data att flygbolag, resebyrå eller annan aktör inte tillhandahåller tillräckligt hög kvalitet på indatat.										Därför används approximationer baserade på respektive rutt och flygbolag som stöd i dessa fall.										I takt med att respektive aktörer blir bättre på att tillhandahålla förstahandsdata i realtid ökar även kvaliteten på beräkningarna.
Efter analyser av stora datamängder kring faktiska flygrutter, flygplanstyper och konfigurationer använda på respektive rutt,										finns för varje aktuell rutt, flygbolag och flygplansmodell approximerade värden att falla tillbaka på om datat kring en användare aktuella sökning vid sökögonblicket har kvalitetsbrister.
Generella slutsatser
Få mellanlandningar, moderna flygplan och många passagerare per plan ger en mindre klimatpåverkan per flygning. Därför kommer flygbolag med modernare flotta och flygplanskonfiguration som tillåter fler platser i planet att bidra med ett lägre utsläpp. Men även direkt resor med bolag med äldre flygplan kan skapa mindre utsläpp genom att flygplanen är konfigurerade för fler passagerare,	eller för att de flyger direkt. Förhållandena är väldigt komplexa och modellen måste användas för just din planerade resa för att räkna ut de optimala förhållandena mellan de olika resealternativen baserat på flygbolag, flygplan och faktisk flygsträcka.	Det är därför viktigt att du som användare inte drar förhastade slutsatser om att det automatiskt alltid är bättre att välja ett visst flygbolag. Du måste istället titta på helheten som erbjuds när modellen faktiskt tillämpas i sökresultaten.
Flygresor.se bidrar till forskning om framtidens flygindustri
På längre sikt tror vi att hela flygindustrin blir fossilfri och redan nu genomförs många förändringar för att sänka utsläppen av växthusgaser. För att hjälpa till att skynda på denna utveckling avser Flygresor.se att bidra ekonomiskt till projekt som driver utveckling av ny teknik inom elfdrift av flygplan.
Flygresor.se deltar genom sitt ägarbolag (
Etraveli Group
.) i det samarbetsprojektet SkyNRG Board Now med syfte att snabba på att till en mer hållbar flygindustri. Pengar avsätts till att utveckla en europeisk produktionsanläggning för hållbart flygbränsle (SAF), kallad DIrect Supply LIne - 01.
Här kan du läsa mer om projektet.
Under våren 2020 har Flygresor.se anställt fyra examensarbetare från KTH som arbetar med att ta reda på allt som händer inom hållbarhetsområdet i flygindustrin. Från teknikutveckling inom el-flyg och biobränsle till utsläppssänkande åtgärder med dagens teknik och klimatkompensationsinitiativ i olika led av industrin. Genom att vi på Flygresor.se får veta vad som pågår och kommer att hända i framtiden kan vi anpassa vår tjänst för att lyfta fram många av de bra initiativ som genomförs. Vi kan också anpassa vår beräkningsalgoritm för utsläpp som att den speglar förbättringar som görs. Så fort rapporterna är färdiga kommer du att kunna ladda ned dem här.
Klimatkompensation
Sedan 2019 har vi i vår funktion för "Komplettpris" gjort det möjligt att enkelt hitta resor där klimatkompensation ingår i priset. Det kan vara flygbolagen själva som kompenserar för delar eller hela sina utsläpp eller det kan vara du som konsument som betalar en lite extra peng som går till klimatkompensationsprojekt som sänker utsläppen i andra delar av världen och av andra aktiviteter än flyget du flyger med.
På startsidan på flygresor.se kan du klicka i rutan Inkl. klimatkompensation för att få se priser på flygningar där klimatkompensationen ingår. Du kan också nå funktionen via filtret Komplettpris
Den här flygningen släpper ut 779 kg CO
2
och flygbolaget har klimatkompenserat för 13%, vilket motsvarar 103 kg, av det. För att 100% av flygningens utsläpp ska kompenseras kan du köpa klimatkompensation för 27 kr, motsvarande 87% av utsläppen eller 676 kg.
Att klimatkompensera är en stundtals omdebatterad metod. Vi på flygresor.se har genom vår beräkningsmetod god insyn i de verkliga utsläpp som flyget skapar. Samtidigt inser vi att på kort sikt är det omöjligt att få ned dessa utsläpp till noll. På längre sikt är vi övertygade om att flyget kommer att bli helt fritt från fossila utsläpp. Det kommer att ske gradvis med hjälp av teknikutveckling främst inom eldrift och ökat användande av förnyelsebart biobränsle.
Tills att dessa nya tekniker och nya bränslen börjat användas tycker vi att klimatkompensation är det bästa du som konsument kan göra för att just kompensera för de effekter som utsläpp från din flygning har på klimatet.
Vi på flygresor.se säljer inga flygresor själva utan det gör resebyråer som är kopplade till vår tjänst. När du kryssar i ruta ”Inkl. klimatkompensation” filtreras de resebyråer fram som erbjuder klimatkompensation och priset på kompensationen räknas ut baserat på den utsläppsmängd som vår algoritm räknat fram. Resebyråerna har avtal med en samarbetspartner som är expert på just klimatkompensationsprojekt –
Go Climate Neutral
. Läs mer på deras sajt om hur det fungerar och vilka projekt de investerar i för att dina pengar ska göra bäst nytta. GoClimateNeutral köper utsläppskrediter endast i projekt som uppfyller krav enligt
Gold Standard
. Det betyder att samtliga projekt redan har skapat den klimatnytta som de utlovat och de utsläppskrediter som GoClimateNeutral köper makuleras så att den CO
2
-mängd de representerar verkligen försvinner ur atmosfären. Vidare säkerställer de också att projekten är vad som kallas additionella, dvs projekten hade inte blivit av och därmed inte skapat klimatnyttan, om inte pengar från klimatkompensationen tillförts.
När du landar på resebyråns sajt för att boka biljetten är klimatkompensation för hela flygresans utsläpp förvalt och du köper den i och med att du betalar för resan hos resebyrån.
Ännu så länge är inte alla resebyråer med i detta filter men merparten av alla resor finns ändå med. Skulle det vara så att du vill köpa av en resebyrå som inte är med kan du enkelt söka upp resan i efterhand, sortera på ”Minst CO
2
” och själv köpa klimatkompensation för den mängd CO
2
som flyget släpper ut, på GoClimateNeutrals sajt. Vi länkar dit med utsläppsmängden medskickad så att det blir lätt för dig att köpa klimatkompensation separat.
Priset på klimatkompensationen beror på hur stort utsläpps flygningen skapar. Flygbolag som har modern teknik och själva klimatkompenserar får lägre utsläppsvärden hos oss och därmed blir priset på deras resor lägre än konkurrenternas. Om du väljer att filtrera på priser inklusive klimatkompensation kommer alltså både resebyråer som erbjuder detta och flygbolag som arbetar aktivt med hållbarhetsfrågor att gynnas, på bekostnad av andra som inte gör ett lika bra jobb. Så tycker vi att det ska fungera. Det är flygresor.se:s sätt att bidra till att marknadens aktörer arbetar mer och mer med hållbarhetsfrågor.
Sammanfattning – det här gör Flygresor.se inom hållbarhetsområdet:
Räknar ut utsläppen av växthusgaser för alla flygresor
Låter användarna sortera flygresor efter utsläppsmängd
Stöttar forskning och utveckling inom framtidens elflyg
Stöttar, genom sitt ägarbolag Etraveli Group, forskning och utveckling av produktion och användning av biobränsle inom flygindustrin
Anställer examensarbetare från KTH för att skapa och bidra till mer kunskap om hållbarhetsarbete inom flygindustrin
Erbjuder användarna att filtrera så att priser visas inklusive klimatkompensation som enkelt kan köpas av resebyråer som finns med på flygresor.se
Gynnar flygbolag och resebyråer som arbetar aktivt med hållbarhetsfrågor så att de kommer högre upp i sorteringen
Driver hela serverparken för sajten och kontoret på fossilfri el
Klimatkompenserar fullt ut för alla våra tjänsteresor
Är medlemmar i
2030-sekretariatet
Frågor och svar
Varför ska man använda Flygresor.se?
Det finns många flygbolag och resebyråer som hävdar att de säljer billigast flygbiljetter. Genom att söka på Flygresor.se kan man snabbt och enkelt avgöra vem som verkligen är billigast.
Här är 5 bra anledningar till att söka efter sin flygresa på Flygresor.se:
Flygresor.se har med alla ledande internetresebyråer och flygbolag i prisjämförelsen och ger därför bäst pris och biljetter för din sökning.
Flygresor.se har flera filter som gör att man snabbt och enkelt kan sortera och filtrera ut de mest passande flygresorna.
Flygresor.se visar tips när andra resenärer hittat billigast biljett, vilket kan ge en fingervisning om vilka perioder det är billigast att resa.
Flygresor.se har priskalendrar för de 300 vanligaste destinationerna som visar billigast flygpriser månad för månad.
Flygresor.se har en priskalender som hjälper att ta fram priser, plus / minus 3 dagar, för den sökning man gjort, så att man lätt och snabbt kan se om det finns billigare resor närliggande datum.
Hur hittar man billigast flygbiljetter?
Generellt sett gäller att man är ute i god tid om man vill hitta billiga biljetter. Ju längre bort man reser desto tidigare ska man boka. Många flygbolag har som krav att man är borta natten mellan lördag och söndag och stannar borta max 30 dagar, om man vill boka en billig flygbiljett för resa utanför Europa.
Flygresor.se har flera vertyg som prispressaren och priskalender, för att hjälpa besökaren hitta billigaste flygbiljetten.
Vad är det för pris som visas i resultatlistan?
Priset som visas är det lägsta möjliga priset och gäller i många fall endast vid val av en specifik betalmetod. Resebyrån eller flygbolaget som säljer resan kan ange detta pris som rabatterat. Oftast men inte alltid är den betalmetod som ger det lägsta priset direktbetalning via internetbank. Men i samtliga fall är den rabatterade betalmetoden tillgänglig för merparten av konsumenterna.
Kan ni ge mig en offert på en flygresa?
Nej, Flygresor.se säljer inget och kan därför inte heller ge dig en offert. Flygresor.se erbjuder bara webbtjänsten på Flygresor.se för att du själv ska kunna jämföra priser från de billigaste flygbolagen och internetresebyråerna.
Kan jag ringa någon och få hjälp med att boka en flygresa?
Flygresor.se är en webbtjänst där man själv kan söka efter den billigaste flygresan. Priserna kommer från de största och billigaste flygbolagen / internetresebyråerna och gäller när man gör bokningen själv hos respektive flygbolag / resebyrå. Om man ändå behöver telefonsupport erbjuder vissa av internetresebyråerna ett telefonnummer som man kan ringa och få hjälp, men då gäller oftast andra priser än de som visas på Flygresor.se
Eftersom Flygresor.se ej säljer resor kan Flygresor.se ej erbjuda någon telefonsupport.
Om du har bokat men inte fått någon bokningsbekräftelse?
Om du inte har fått någon bokningsbekräftelse kan det bero på flera saker, det vanligaste är att du skrivit fel epostadress vid bokningen på resebyråns hemsida. Då kan du vända sig direkt till resebyrån där du köpt din flygbiljett och be dem skicka ut den på nytt.
Om du inte vet hos vilken resebyrå du köpt din biljett kan du kontrollera med den bank till vilken resebyrå du har betalat. Ett annat knep är att kolla webbläsarhistoriken på datorn eller mobiltelefonen där genomfört köpet. Då ser du vilken resebyrå-sida du varit på.
Kontaktinformation till aktiva resebyråer på flygresor.se hittar du
här
Kan jag söka en flygresa från A till B och hemresa från C till A?
Så kallade "Open Jaw" biljetter kan sökas genom att välja alternativet "Open Jaw" i sökrutan på Flygresor.se.
Kan jag söka en flygresa med öppet returdatum?
Flygresor.se erbjuder bara en söktjänst för flygresor där man vet datum för utresa och hemresa. Vill man boka en annan resa ska man kontakta en resebyrå eller flygbolaget direkt för att ta fram en biljett som passar ens önskemål.
Kan jag söka en flygresa med stopp-over?
Flygresor.se erbjuder bara en söktjänst för flygresor där man reser direkt mellan två orter. Vill man boka en annan resa ska man kontakta en resebyrå eller flygbolaget direkt för att ta fram en biljett som passar ens önskemål.
Kan jag ta med min hund på flyget?
Flygresor.se säljer inga resor, utan är en prisjämförelsesajt som hjälper besökaren att hitta billigast flygbolag / internetresebyrå. Du måste kontakta resebyrån eller flygbolaget direkt för att få information av vilka regler som gäller för resor med djur. Reglerna varierar beroende på flygbolag och destination.
Hur mycket bagage får jag ha med mig?
Flygresor.se säljer inga resor, utan är en prisjämförelsesajt som hjälper besökaren att hitta billigast flygbolag / internetresebyrå. För alla frågor som rör resan och bokningen måste du kontakta resebyrån eller flygbolaget där du gör/gjort bokningen. Reglerna varierar beroende på flygbolag, flygbiljett och destination.
Jag hittade en billig flygresa igår, men den verkar vara borta idag, kommer priset komma tillbaka igen?
Flygresor.se är en prisjämförelsesajt som visar priser från olika internetresebyråer och flygbolag. Flygresor.se säljer inga resor, Flygresor.se sätter inga priser, Flygresor.se kan däremed inte påverka vilka resor som kommer med i prisjämförelsen. När man hittar en billig flygbiljett gäller det skynda sig att boka, om man vill vara säker på att få den billiga flygbiljetten.
Varför är det dyrare att boka två biljetter än en?
I vissa fall kan det hända att när man söker en flygbiljett så kostar den exempelvis 2000 kr, men två biljetter kostar totalt 5000 kr (2500 kr/st). Anledning till detta är att flygbolagen tillämpar ett system med olika prisklasser/bokningsklasser där priset går upp ju fler stolar som säljs. Om det exempelvis bara finns en stol tillgänglig i en lägre bokningsklass (2000 kr) när man försöker boka två stolar, så bokar de flesta flygbolag båda stolarna i den dyrare bokningsklassen (2x2500 kr). Det kan alltså löna sig att köpa de två biljetterna var för sig (2000+2500 kr) istället för att köpa båda tillsammans, men samtidigt tar man en risk att något kan gå fel eller att man inte får sitta tillsammans. Hos vissa flygbolag eller resebyråer kan det bli ett felmeddelande när man försöker göra en bokning, där det finns stolar i olika bokningsklasser.
Varför stämmer inte priset när jag klickar till en resebyrå?
Flygresor.se, resebyråerna, flygbolagen eller GDS:erna (Amadeus, Sabre eller Worldspan) hittar aldrig på resor eller priser. När man gör en sökning på Flygresor.se görs det en sökning i realtid i resebyråernas och flygbolagen system som i sin tur kontrollerar tillgänglighet hos olika GDS:er. Det är ganska avancerade och komplexa system med miljarder resor och priser som hela tiden förändras så att fel kan tyvärr inträffa, men alla parter jobbar på att minimera detta.
Ett ganska vanligt problem är att det kan bli fel när man ska boka flera biljetter där det inte finns tillräckligt många platser i en prisklass/bokningsklass för alla resenärer (se fråga
"Varför är det dyrare att boka två biljetter än en?"
). Ibland kan det även komma upp priser som nyligen sålt slut eller där någon gjort en reservation men ännu ej betalat. Man ska komma ihåg att priser på flygbiljetter varierar upp och ner beroende på dollarkurs, utbud, efterfrågan, kampanjer hos flygbolagen och resebyråerna samt många andra faktorer.
Varför visas en resa som tillgänglig på Flygresor.se, men den är slutsåld hos alla resebyråer?
De flesta flygbolagen säljer sina biljetter genom så kallade GDS:er (Amadeus, Sabre eller Worldspan). Resebyråerna har avtal med en eller flera GDS:er och säljer resor som finns tillgängliga hos GDS:en. Om en resa säljer slut hos en GDS, så blir resan följdaktligen slutsåld hos alla resebyråer som använder samma GDS. I vissa fall kan det vara så att någon har reserverat en biljett, men ännu inte betalat biljetten. Om betalning ej kommer in i tid, kan biljetten bli tillgänglig igen. I annat fall måste man välja ett annat resealternativ.
Hur ändrar jag datum på min flygresa?
De flesta billiga flygbiljetter är ej av eller ombokningsbara. Villkoret för att köpa en billig flygbiljett är att man i förväg vet datum för när man ska resa och man kan ej ändra detta datum i efterhand. Om man köpt en resa och behöver omboka kan man kontakta internetresebyrån eller flygbolaget där man gjorde bokningen för att kontrollera om det eventuellt kan finnas någon lösning. Om man vet med sig i förväg att man behöver en ombokningsbar flygbiljett, ska man köpa en dyrare ”flex”-biljett direkt hos flygbolaget.
Hur avbokar jag min flygresa?
De flesta billiga flygbiljetter är ej av eller ombokningsbara. Om man köpt en resa och inte kan åka så kan man kontakta internetresebyrån eller flygbolaget där man gjorde bokningen för att kontrollera om det eventuellt kan finnas någon lösning. Om man vet med sig i förväg att man behöver en avbokningsbar flygbiljett, ska man köpa en dyrare ”flex”-biljett direkt hos flygbolaget.
Det gäller att man ser över sitt försäkringsskydd innan man bokar flygbiljetter så att man vet vad som gäller i fall man inte kan resa. En enklare reseförsäkring ingår oftast i hemförsäkringen eller om man betalar resan med ett bankkort / kreditkort. Det finns även kompletterande och mer omfattande försäkringar att köpa direkt hos försäkringsbolagen eller hos internetresebyrån / flygbolag när man bokar sin flygbiljett.
Kommer jag få en pappersbiljett?
Pappersbiljetten är nästan helt avskaffad. I stort sett alla flygbolag har gått över till elektroniska flygbiljetter som innebär att resenärens uppgifter finns lagrade i flygbolagens datasystem och man behöver endast visa upp ett pass vid incheckningen för att få ut boardingkort som behövs för flygningen. Allt fler och fler flygbolag erbjuder även elektronisk incheckning på flygplatsen, hemma vid datorn eller via mobiltelefonen. Alla internetresebyråer och flygbolag skickar ut en bokningsbekräftelse när man gjort bokningen. Har man inte fått denna bekräftelse ska man kontrollera att den inte fastnat i SPAM-filtret.
Kan jag kontrollera att min bokning är rätt gjord?
De flesta internetresebyråer och reguljära flygbolag bokar sina biljetter genom olika så kallade GDS:er (Amadeus, Sabre eller Worldspan). Beroende på vilken GDS som använts för bokningen kan man kontrollera sin bokning på olika sajter:
Amadeus –
http://www.checkmytrip.com
Sabre –
http://www.virtuallythere.com
Worldspan –
http://mytripandmore.com
Vissa lågprisflygbolag använder sig inte av dessa GDS:er och dessa bolags biljetter / bokningar kan bara kontrolleras hos respektive lågprisflygbolag.
Kan jag lita på resebyråerna som är med i Flygresor.se prisjämförelse?
Flygresor.se tar bara med stora, kända och seriösa resebyråer som funnits på marknaden i minst 12 månader. Flygresor.se håller löpande koll på marknaden och de medverkande resebyråerna för att undvika att besökare ska drabbas av oseriösa aktörer. Observera att Flygresor.se i vissa fall visar priser även från utländska resebyråer som kan ha en lägre servicegrad eller längre responstid än vissa svenska resebyråer. Det är viktigt att man som kund läser all information som ges på dessa sidor i samband med bokning.
Konkurrensen om kunderna mellan resebyråerna är stenhård, vilket gör att priserna på flygbiljetter går ner. Baksidan av detta priskrig är att servicenivån hos resebyråerna ibland kan vara låg. Det gäller att vara observant när man bokar och välja rätt servicenivå i fall det är möjligt, i fall man behöver kontakta resebyrån efter att bokningen har gjorts.
Vad händer med min flygresa om ett flygbolag går i konkurs?
Det är väldigt olyckligt för de drabbade när ett flygbolag går i konkurs, men tyvärr händer det några gånger per år att flygbolag går i konkurs. Följande gäller vid konkurs:
Konsultera först och främst villkoren hos den specifika försäljare som säljer eller sålt dig biljetten. Alltså flygbolaget eller resebyrån i fråga.
Olika regler kan gälla för paketresor (flygresa + boende) och för enbart flygbiljetter. Konsultera det företag som sålt resan till dig i första hand.
Vissa betal- eller kreditkort kan ge skydd mot konkurs. Konsultera respektive kortföretag eller bank som ställt ut ditt kort.
I vissa fall när man betalat med bankkort, tar banker/kortutgivare på sig förlusten och återbetalar pengar för flygsträckor som man ej kunnat utnyttja. Här gäller det att hålla kontakt med banken / kortutgivaren för att få reda på vad som gäller.
De flesta resebyråer erbjuder en konkursförsäkring som ger ett visst skydd vid flygbolagskonkurs. Som alltid är det viktigt att man läser på vad försäkringen täcker, innan man köper försäkringen.
Kan jag boka flygbiljetter via Flygresor.se?
Flygresor.se är en sökmotor som endast jämnför priser bland olika resebolag på nätet och säljer inga biljetter.
Vad händer när jag klickar på "Gå till resa"?
När ni klickar på "Gå till resa" lämnar ni Flygresor.se och går vidare till det resebolag som säljer biljetten.
Vilken ålder gäller för barn/ungdomsbiljett?
På Flygresor.se kan du göra en sökning upp till 11 år för barnbiljetter men åldergräns kan skilja sig något beroende på resebolag. Specialbokningar så som ungdom och pensionär kan bokas direkt från resebolag t.ex Flygvaruhuset.se
Kan man välja assitans som tillval?
Kontakta det resebolag som du bokar resan hos för att se om assistans är tillgängling.
Kan jag se vilket resebolag jag hamnar hos innan jag klickar på "Gå till resa"
Till vänster om “Gå till resa” knappen ser du vilket resebolag som säljer resan.
Vad gör jag om jag inte fått eller om jag tappat bort mitt bekräftelsemail?
Ta kontakt med det resebolag som sålde resan till er.
Jag har inte fått min bokningsbekräftelse, kan ni skicka en ny?
Flygresor.se är en sökmotor och kan inte se bokningar, vänligen kontakta det resebolag du bokade biljetten hos.
Rapportera saknad flygplats
Vi jobbar konstant med att hålla koll på alla världens flygplatser, nedan kan du ange flygplatser vi måste se över, exempelvis flygplatser som:
Är nyregistrerade
Bytt eller har felaktiga namn
Stängt ned eller inte längre är tillgängliga för allmänheten
Bytt eller ändrat IATA kod
Ändrat metropolitan area relation
*
Ett av följande fält är obligatoriskt
Skicka
Kontakta resebyrå
Flygresor.se är en tjänst som hjälper användaren att jämföra flygbiljetter som säljs av olika resebyråer, när du hittat en biljett som passar dig klickar du 'Gå till resa' och hamnar hos en resebyrå där du kan slutföra ditt biljettköp.
Flygresor.se tar inte ansvar för köp eller bokningar av flygbiljetter, nedan hittar du en lista på resebyråer och kontaktinformation det är dit du ska vända dig om du har frågor kring bokningar eller köp.
Välj en resebyrå
Airngo
Airtours
Aobtravel
Booking.com
Bravofly
Budgetair
Finnair
Flightnetwork
Flightsearch
Fly Play
Flygcity
Gotogate
Kilroy
Kissandfly
Kiwi
LolTravel
Mytrip
Resecentrum
SAS
Seat24
Sembo
Sunweb
Supersaver
Ticket
Travel2be
Travelgenio
Travelpartner
Travelstart
Travelyn
Tripmonster
Tui
Ving
Kontakta Flygresor.se
Observera att Flygresor.se INTE säljer resor och därmed EJ kan svara på frågor om bokningar! Det är RESEBYRÅN eller FLYGBOLAGET där du gjort bokningen som du ska kontakta med alla frågor som rör din bokning!
Klicka här om du vill kontakta resebyrå
Flygresor.se ägs, drivs och utvecklas av Flightmate AB (SE556694724701). Om ni vill kontakta Flygresor.se, når du oss på
info@Flygresor.se
eller 08 - 558 015 00
Flightmate AB
Drottninggatan 78
111 36 Stockholm
SVERIGE
Integritetspolicy
Ämnen
Introduktion
De personuppgifter vi samlar in
Det här gör vi med dina personuppgifter
Dela dina personuppgifter med andra
Tredjepartsleverantörer
Dina rättigheter
Datasäkerhet
Kontaktinformation
Introduktion
Den här webbplatsen drivs av Flightmate AB, org. nr 556694-7247, (”vi”, ”oss” eller ”vår”). Vi tar datasäkerhet och att följa dataskyddslagstiftningen på stort allvar. Denna integritetspolicy förklarar hur vi samlar in, lagrar, använder och lämnar ut personuppgifter som vi samlar in om dig när du använder den här webbplatsen. Oavsett om du är en ny eller befintlig användare av våra tjänster ska du ta dig tid att lära känna vår praxis – och kontakta oss om du har frågor.
De personuppgifter vi samlar in
Generellt är de typer av personuppgifter vi samlar in den information som vi använder för vår webbplats funktionalitet och dess tjänster. Vi samlar också in aggregerade, anonymiserade statistiska data för att optimera annonser som vi köper av betrodda affärspartners. Det inkluderar information som din IP-adress och din e-postadress (när du ger oss den i utbyte mot en tjänst).
Vi hanterar inte ”särskilda kategorier av personuppgifter”.
Det här gör vi med dina personuppgifter
För att ha rätt att hantera dina personuppgifter ställer gällande dataskyddslagstiftning krav på att vi har en så kallad “rättslig grund” för varje ändamål som vi behandlar dina personuppgifter för. Därför har vi tagit fram tabellen nedan för att visa vår rättsliga grund för vart och ett av våra ändamål.
Vad vi gör (våra ändamål med att hantera dina personuppgifter)
Vår rättsliga grund
Lagringstid
Användning av cookies för att exempelvis förbättra den här webbplatsens användbarhet, tillhandahålla en skräddarsydd upplevelse och för att samla in användarstatistik. Vi använder också sessionscookies för att förbättra säkerheten på den här webbplatsen.
Vårt berättigade intresse av att (i) förbättra vår webbplats, (ii) visa dig erbjudanden som är intressanta för dig och (iii) ha ett säkert tjänsteutbud och en säker webbplats. Om du inte vill att vi ska spara cookies på din dator kan du när som helst ändra inställningarna i din webbläsare.
Beroende på typ av cookie. Ingen cookie sparas på din dator längre än 6 månader efter ditt besök på webbplatsen. Se nedan  för mer detaljerade lagringstider.
Vi kan tillhandahålla vår Pricewatcher-tjänst (e-postabonnemang) förutsatt att du har begärt det genom att skicka din e-postadress till vår webbplats för detta ändamål. Tjänsten omfattar en återkommande prisuppdatering av den resa du är intresserad av samt reserelaterade erbjudanden och nyheter från oss och våra partners. En del av rekommendationerna bygger på en profil vi skapat av ditt agerande i relation till våra e-postmeddelanden.
Genomförande av avtal. Du kan när som helst avsluta tjänsten genom att avanmäla dig i något av de e-postmeddelanden du får.
Fram till dess att du beslutar dig för att avsluta tjänsten (avtalet löper ut).
Utöver det som nämns ovan vidtar vi åtgärder i vardagen som är nödvändiga för företag som tillhandahåller tjänster till konsumenter, som bokföring, redovisning och underhålla säkerheten på webbplatsen. I den utsträckning det inte är obligatoriskt enligt gällande lagstiftning vidtar vi de här åtgärderna baserat på vårt berättigade intresse. Vi kan också analysera våra kunders beteende för att förbättra våra webbplatser och tjänster på en generell nivå. Sådana analyser använder dock generaliserade eller anonymiserade uppgifter på aggregerad nivå.
Dela dina personuppgifter med andra
Vi delar endast dina personuppgifter när så krävs för de ändamål som anges i denna integritetspolicy. Det kan vara till andra bolag inom vår företagskoncernen, myndigheter och våra betrodda affärspartners. Vi kommer också att dela dina personuppgifter med företag (så kallade “personuppgiftsbiträden”) som behövs för att leverera de tjänster du begärt, som leverantörer och återförsäljare som kommer att hantera dina personuppgifter när de tillhandahåller sina tjänster till oss (för exempelvis extern lagring).
Dina personuppgifter behandlas på olika platser runt om i världen om de parter vi delar dina personuppgifter har sitt säte i ett land utanför EU/EES.  När vi delar personuppgifter utanför EU/EES krävs viss rättslig grund enligt gällande dataskyddslagstiftning. När EU-kommissionen anser att ett land har en adekvat nivå av skydd för personuppgifter är det vår rättsliga grund. I övrigt finns det tre huvudtyper av rättslig grund som vi kan basera delande av uppgifter på. De är:
att överföringen är nödvändig för att genomföra avtalet med dig
Överföringen kommer att baseras på standardbestämmelser om dataskydd vid överföring av personuppgifter till länder utanför EU/EES som antagits av EU-kommissionen (ett exemplar av dessa standardbestämmelser om dataskydd finns på http://ec.europa.eu/justice/data-protection/international-transfers/transfer/) och
överenskommelsen mellan EU och USA, Privacy Shield, när överföringen görs till USA och mottagaren är vederbörligen certifierad.
Tredjepartsleverantörer
Observera att vår webbplats innehåller länkar till andra webbplatser och betjänar innehåll från tredjepartsleverantörer. Denna integritetspolicy omfattar endast vår webbplats och våra tjänster. När du följer länkar till andra webbplatser eller använder tjänster och produkter från tredje part ska du läsa deras integritetspolicyer. Om du väljer att kontakta oss via sociala medier gäller denna integritetspolicy inte för eventuella personuppgifter som du skickar till oss som en del i en sådan kontakt – i ett sådant fall rekommenderar vi att du läser det sociala medier-företagets integritetspolicy.
Dina rättigheter
Enligt gällande dataskyddslagstiftning har du vissa rättigheter som en så kallad ”registrerad”. Nedan har vi listat dina rättigheter. I dina rättigheter ingår följande:
Rätt till tillgång
– Du har rätt att få tillgång till de personuppgifter vi behandlar. Du har också rätt att få viss information om vad vi gör med personuppgifterna. Denna information tillhandahålls i det här dokumentet.
Rätt till rättelse
– Under vissa omständigheter har du rätt att korrigera felaktiga personuppgifter som rör dig och att komplettera ofullständiga personuppgifter.
Rätt till radering
– Under vissa omständigheter har du rätt att få dina personuppgifter raderade. Detta är den så kallade ”rätten att bli bortglömd”.
Rätt till begränsning av behandling
– Under vissa omständigheter har du rätt att begränsa hur vi använder dina personuppgifter.
Rätt till dataportabilitet
– Du har rätt att få dina personuppgifter (eller få dessa uppgifter överförda direkt till en annan personuppgiftsansvarig) i ett strukturerat, allmänt använt och maskinläsbart format från oss.
Rätt att göra invändningar
– Du har rätt att göra invändningar mot vissa typer av hantering av personuppgifter som vi genomför. Det gäller alla våra aktiviteter som baseras på vårt ”berättigade intresse”.
Slutligen har du också rätt att inge klagomål hos behörig datatillsynsmyndighet.
Cookies
En cookie är en liten textfil som lagras på din dator – en del av dem tills dess att du stänger din webbläsare (så kallade ”sessionscookies”) och en del under en längre tid (så kallade ”permanenta cookies”). Om du inte vill tillåta lagring av cookies på din dator kan du ändra inställningarna i din webbläsare. Observera dock att det i vissa fall kan medföra att en del funktioner på vår webbplats inte fungerar korrekt och att visst innehåll inte visas korrekt.
Den här webbplatsen använder cookies av olika skäl, däribland för att tillhandahålla en skräddarsydd upplevelse, för att förbättra den här webbplatsens användbarhet och för att samla in användarstatistik. Vi använder också sessionscookies för att förbättra säkerheten på den här webbplatsen.
I vissa fall när vi använder cookies delar vi uppgifter med tredje part. Exempelvis använder vi Google Analytics och Google Adwords – tjänster som överför uppgifter om trafiken på webbplatsen till Google-servrar. Google Analytics identifierar inte enskilda användare och kopplar inte samman din IP-adress med andra uppgifter som Google innehar. Vi använder rapporter som Google tillhandahåller för att hjälpa oss förstå trafiken på webbplatsen och användningen av webbsidor samt för att optimera annonser som köpts från Googles eget och andra annonsnätverk. Google kan behandla uppgifterna på det sätt som beskrivs i
Googles integritetspolicy
och för de ändamål som beskrivs tidigare i det här avsnittet. Du kan välja bort Google Analytics om du avaktiverar eller säger nej till cookien, avaktiverar JavaScript eller använder den
avanmälningstjänst
som Google tillhandahåller. Om du vill avanmäla dig från Googles
annonsfunktioner använder du den här länken
Vår webbplats använder Facebook-pixeln, som samlar in anonymiserade, aggregerade uppgifter som hjälper oss med optimeringen av annonsköp på Facebooks olika plattformar (inklusive Instagram). Facebook samlar in ett användar-id som gör att de kan matcha om en användare har besökt en webbplats med Facebook-pixeln. Vi som annonsörer kan dock aldrig identifiera en viss användares beteende. Facebook och dess relaterade plattformar finns i ett slutet annonssystem där deras användare kan bestämma om de samtycker till att annonsörer använder uppgifter som samlats in från deras webbplatser för att köpa annonser på Facebook. Om du vill visa och ändra dina annonsinställningar på
Facebook använder du den här länken.
Vår webbplats använder också spårningsscript och cookies från
Microsoft Bing
,
Tripadvisor
och
TvSquared
(du kan läsa deras integritetspolicyer genom att följa länkarna). Alla de här tjänsterna samlar in aggregerade statiska data som hjälper oss att optimera annonsköp. Vi som annonsörer kan inte identifiera en enskild användare som använder dessa uppgifter. Du kan stänga av användningen av cookies i webbläsarens inställningar.
I syfte att vara transparenta har vi sammanfattat vilka cookies som används på denna webbplats
klicka här för att läsa mer
. Mer information om cookies finns på
www.youronlinechoices.com
.
Datasäkerhet
För att skydda dina personuppgifter har vi infört ett antal tekniska och organisatoriska säkerhetsåtgärder. Exempelvis upprätthåller vi höga nivåer av teknisk säkerhet i alla system (inklusive spårbarhet, återställning, åtkomstbegränsningar etc.). Dessutom har vi infört policyer för att säkerställa att våra medarbetare (som självfallet omfattas av sekretesskrav) inte använder personuppgifter när det inte är nödvändigt. I dessa policyer anges också standarder för när vi anlitar leverantörer eller inför nya IT-system i vår verksamhet.
Kontaktinformation
Om du har frågor som rör vår hantering av dina personuppgifter eller vår användning av cookies eller om du vill åberopa någon av dina rättigheter enligt gällande dataskyddslagstiftning ska du skicka ett e-postmeddelande till integritetspolicy@flygresor.se eller använda följande kontaktuppgifter:
Flightmate AB
Att: Privacy Manager
Flightmate AB
Drottninggatan 78
111 36 Stockholm
Sweden
Ändringar i integritetspolicyn
Om vi ändrar hur vi använder dina personuppgifter eller hur vi använder cookies kommer vi omgående att uppdatera denna integritetspolicy och publicera det på den här webbplatsen.
Senast uppdaterad: 2018-05-24
Allmänna villkor
Användarvillkor på Flygresor.se
Dessa användarvillkor gäller för de sökverktyg (”Söktjänster”) som tillhandahålls på webbplatsen www.Flygresor.se av Flightmate AB, 556694-7247. Genom att använda Söktjänsterna godkänner Du dessa användarvillkor. Om Du inte godkänner dessa användarvillkor skall Du omedelbart upphöra att använda Söktjänsterna. Svensk rätt ska äga tillämpning på dessa Användarvillkor.
Om Flygresor.se
Söktjänsterna innebär att du kostnadsfritt kan göra sökningar och prisjämförelser avseende Flygresor.se återförsäljares produkter och tjänster, exempelvis flygresor och paket, som vid var tid publiceras av Flygresor.se. Flygresor.se säljer inte självt några produkter eller tjänster på siten.
Alla eventuella beställningar avseende Återförsäljarens produkter och tjänster skall göras direkt med respektive Återförsäljare via Återförsäljarens egen webbplats eller annan beställningstjänst. Flygresor.se har inte något ansvar för Dina eventuella beställningar eller nyttjande av de produkter eller tjänster som tillhandahålls av Återförsäljaren. Se vidare ”Ansvar med mera” nedan.
Immateriella rättigheter med mera
Alla immateriella rättigheter till Flygresor.se samt det material (inklusive texter och bilder) som förekommer på Flygresor.se ägs och innehas av Flightmate AB och, i förekommande fall, respektive Återförsäljare. Materialet får inte kopieras, distribueras eller på annat sätt göras tillgängligt för allmänheten, exempelvis på en annan webbplats, utan Flightmate AB skriftliga medgivande.
Tredje parts tjänster
Flygresor.se arbetar för att tillhandahålla aktuell och uppdaterad information på siten avseende Återförsäljarnas produkter och tjänster. Flygresor.se kan dock inte garantera att informationen om Återförsäljarnas produkter och tjänster som publiceras på siten är korrekt eller uppdaterad.
Flygresor.se har inte något ansvar för informationen om Återförsäljarnas produkter och tjänster, eller information som publiceras på respektive Återförsäljares webbplats eller på annan webbplats med länk till eller från Flygresor.se.
Flightmate AB ansvarar inte för eventuella förluster, kostnader eller skador som kan uppstå genom Ditt nyttjande av Söktjänsterna eller av Dig utförda beställningar eller köp avseende Återförsäljarnas produkter eller tjänster.
Det är Återförsäljaren som har ansvar för alla eventuella kundrelationer mellan Dig och Återförsäljaren som uppkommer med anledning av Ditt nyttjande av Söktjänsterna. Återförsäljaren ansvarar exempelvis för vad som följer av lagen (1992:1672) om paketresor och resegarantilagen (1972:204).
Tredje parts tjänster
För användning av tredje parts tjänster, såsom Facebook, kan tredje parts villkor också gälla. Exempelvis äger Facebooks "Meddelande om Rättigheter och Ansvar" tillämpning på alla användare och besökare till Facebook och vi rekommenderar att du läser dessa villkor innan du använder någon sådan tredje parts tjänst.
Information
Instruktionsfilmer
Sökrutan
Filter i sökresultat
Priskalender i sökresultat
Prisjägaren
Prisbevakaren
Klimatpåverkan
Frågor och svar
Rapportera saknad flygplats
Kontakta resebyrå
Kontakta Flygresor.se
Integritetspolicy
Allmänna villkor
Varför använda Flygresor.se?
Hur hittar man billigast flygbiljetter?
Kan ni ge mig en offert på en flygresa?
Vad är det för pris som visas i resultatlistan?
Kan jag ringa någon och få hjälp med att boka en flygresa?
Om du har bokat men inte fått någon bokningsbekräftelse?
Kan jag söka en flygresa från A till B och hemresa från C till A?
Kan jag söka en flygresa med öppet returdatum?
Kan jag söka en flygresa med stopp-over?
Kan jag ta med min hund på flyget?
Hur mycket bagage får jag ha med mig?
Jag hittade en billig flygresa igår, men den verkar vara borta idag, kommer priset komma tillbaka igen?
Varför är det dyrare att boka två biljetter än en?
Varför stämmer inte priset när jag klickar till en resebyrå?
Varför visas en resa som tillgänglig på Flygresor.se, men den är slutsåld hos alla resebyråer?
Hur ändrar jag datum på min flygresa?
Hur avbokar jag min flygresa?
Kommer jag få en pappersbiljett?
Kan jag kontrollera att min bokning är rätt gjord?
Kan jag lita på resebyråerna som är med i Flygresor.se prisjämförelse?
Vad händer med min flygresa om ett flygbolag går i konkurs?
Kan jag boka flygbiljetter via Flygresor.se?
Vad händer när jag klickar på "Gå till resa"?
Vilken ålder gäller för barn/ungdomsbiljett?
Kan man välja assitans som tillval?
Kan jag se vilket resebolag jag hamnar hos innan jag klickar på "Gå till resa"
Vad gör jag om jag inte fått eller om jag tappat bort mitt bekräftelsemail?