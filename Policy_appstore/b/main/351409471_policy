- Advertentie -
Start
→
Privacy beleid
Algemeen
De website Fietsknoop.nl en de app Fietsknoop zijn eigendom van:
Fietsknoop B.V.
Oranje Nassaustraat 11
6951AS Dieren
Gebruik van persoonlijke gegevens
Fietsknoop vraagt voor een account alleen om een bestaand emailadres en verder niets. Dit om misbruik
					voor te zijn. Het emailadres is nodig om een account te valideren en om iets naar je toe te kunnen
					sturen indien dat nodig is. Feitelijk is je emailadres het enige wat we van je weten. Wil je ook
					dat niet kenbaar maken, dan kun je Fietsknoop altijd nog anoniem gebruiken. De mogelijkheden zijn
					dan wel enigszins beperkt.
Voor het publiceren van routes op onze website en voor het zoeken op Vrienden of Maatjes zal alleen
					je Fietsknoopnaam voor anderen zichtbaar zijn. Je andere gegevens zijn slechts voor intern gebruik.
De gegevens die je aan Fietsknoop geeft zal Fietsknoop strikt vertrouwelijk houden en voor geen
					andere doeleinden gebruiken of ter beschikking stellen aan derden. Fietsknoop zal verder zo
					zorgvuldig als mogelijk met je gegevens omgaan.
Voor het gebruik van Fietsknoop[+]Plus vragen we geen extra gegevens. Fietsknoop[+]Plus
					is geen automatisch doorlopend abonnement. Je moet dit zelf actief verlengen dus je bent
					tot niets verplicht.
Verzamelen van gegevens
Fietsknoop verzamelt geen andere gegevens dan strikt noodzakelijk voor de goede werking van de
					website en de app. Alleen je accountgegevens en alles wat daarbij hoort en je bewaarde routes
					worden door Fietsknoop bewaard.
Fietsknoop gebruikt géén registratiesystemen van derden met uitzondering van
					Google Analytics voor een anonieme analyse van het app en website gebruik en de Google reclamebanner.
Gebruik van locatiegegevens
Voor het kunnen navigeren van een route gebruikt Fietsknoop je locatie. Zodoende kunnen we de routebegeleiding
					met spraakondersteuning goed verzorgen. Dit is pas actief nadat je hier expliciet toestemming voor hebt gegeven.
Voor een volledige werking van deze routebegeleiding met spraakondersteuning moeten we ook gebruik maken van
					je locatie wanneer Fietsknoop in de achtergrond actief is. Dit kunnen we pas doen nadat je hier expliciet toestemming
					voor hebt gegeven. Daarbij wordt alleen je locatie in de achtergrond gebruikt wanneer je een route gestart hebt.
					Als een route wordt gestopt dan stopt ook het gebruik van je locatiegegevens.
Je locatiegegevens zijn niet voor andere gebruikers zichtbaar tenzij je gebruik maakt van de Fietsknoop Radar.
					Vóórdat je gebruik maakt van de Fietsknoop Radar wijzen we je hier op en dien je toestemming voor het gebruik
					van je locatie te geven. Je gegevens zijn en blijven anoniem, Alleen geanonimiseerde locatiegegevens kunnen aan derden ter beschikking worden gesteld.
Inzien gegevens
Met je Fietsknoopaccount kun je altijd inloggen op www.fietsknoop.nl en naar je persoonlijke profielpagina gaan.
					Daar staan de gegevens zoals wij die van je hebben geregistreerd. Deze kun je daar inzien en aanpassen.
Als je je uitschrijft worden al je persoonlijke gegevens gewist.
Opslag gegevens
De gegevens zijn veilig opgeslagen in onze eigen systemen waar anderen geen toegang toe hebben.
					Deze systemen staan allen in Nederland opgesteld en worden door onszelf beheerd.
					Alle communicatie naar onze systemen gaat over beveiligde verbindingen.
					Wachtwoorden worden versleuteld opgeslagen.
Nieuwsbrief
Voor de Fietsknoop nieuwsbrief kun je je apart afmelden via de afmeldlink onder in de nieuwsbrief. Ook kun je je
					afmelden via je persoonlijke profielpagina. Na het afmelden worden je gegevens voor de nieuwsbrief direct vernietigd.
Overig
Fietsknoop zal je nooit actief benaderen voor zaken anders dan noodzakelijk voor een goede
					werking van de website en de app.
Fietsknoop verkoopt of verhandelt geen gegevens. Geen persoonlijke gegevens en ook geen gebruiksgegevens.
Contact
Mocht je desondanks niet tevreden zijn over het privacy beleid van Fietsknoop dan stellen we
					het zeer op prijs dat je daarover contact met ons opneemt via het contactformulier.
- Advertentie -