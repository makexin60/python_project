Endringer hos Schibsted
Schibsted ble delt i to selskaper i juni 2024: Schibsted Media og Schibsted Marketplaces. Den felles innloggingstjenesten Schibsted-konto har nå blitt delt. Denne personvern- og cookieerklæringen gjelder for Schibsted Media. Du finner Schibsted Marketplaces’ personvern- og cookieerklæring
her
. For detaljert informasjon om hvordan delingen av Schibsted konto påvirker dine rettigheter og tilgang til våre tjenester, les mer i vår
FAQ
.
Schibsted Media som behandlingsansvarlig for personopplysningene dine
Å berike menneskers dagligliv gjennom produkter og tjenester er selve kjernen i Schibsted Media (omtalt som “Schibsted”) sin virksomhet. Vi har en rekke ulike nettsteder, produkter og tjenester, og benytter informasjon på tvers av disse for å leve opp til dette hovedmålet – alt under Schibsted Media AS sin kontroll og behandlingsansvar.
Schibsted Medias behandlingsansvar gjelder for listen av tjenester nedenfor, og disse omfattes av denne personvern- og cookieerklæringen:
Aftenposten
VG
Bergens Tidende
E24
Stavanger Aftenblad
Podme
Fri Flyt
Vi verdsetter personvernet til våre brukere høyt. Vi vet også at å benytte personopplysninger er grunnleggende for å kunne levere produktene og tjenestene som våre kunder og brukere forventer. Bruk av data på tvers av Schibsted Media innebærer at data brukes og deles på tvers av våre nettsteder og merkevarer.
Personopplysninger brukt til journalistiske formål håndteres av den enkelte avis eller magasin. Du finner deres kontaktinformasjon på nettstedet til hver enkelt redaksjon, f.eks. vg.no.
Dette dokumentet gir deg et sammendrag av hvilke personopplysninger vi behandler, hvorfor vi behandler dem, hvem de kan bli delt med og hvordan du kan utøve dine rettigheter når vi behandler dine personopplysninger. Dersom du har spørsmål om hvordan vi behandler dine personopplysninger, kan du kontakte vårt personvernteam via dette
kontaktskjemaet
. Vi svarer så snart vi kan, og senest innen 30 dager.
Vi har en egen personvernerklæring for Schibsted Media tjenesten Vektklubb sin behandling av data. Du finner erklæringen
her
.
Schibsted bruker personopplysningene dine til disse formålene:
For våre produkter og tjenester, bruker vi dine personopplysninger til følgende formål:
Vi leverer nyheter og journalistisk innhold av høy kvalitet, i tillegg til relaterte produktfunksjoner. Våre brukere får tilgang via digitale tjenester på nett eller tradisjonell distribusjon i posten. Vi benytter personopplysninger for å administrere våre kundeforhold.
Vi leverer ikke-identifiserbare statistikker og innsiktsprodukter til profesjonelle kunder, slik som innsikt om til institusjoner som betaler for ansatte/brukere sin tilgang til premium nyhetsinnhold.
Vi tilbyr kundeservice til brukere via telefon, e-post, meldingstjenester på sosiale medier og chat.
Vi administrerer betalinger, fakturering og lignende forpliktelser for våre selskaper i henhold til forskrifter for bokføring.
Vi forbedrer våre tjenester basert på analyser av brukeratferd, brukerundersøkelser og -studier.
Vi ivaretar sikkerheten på våre nettsteder og tjenester ved hjelp av data og personopplysninger for å beskytte våre brukere og oss selv mot svindelaktivitet, regelbrudd og misbruk.
Vi leverer personlig innhold til brukere, for eksempel tilpasset innhold på forsiden av nyhetstjenester eller gjennom personaliserte nyhetsbrev.
Vi markedsfører tjenester fra Schibsted til våre brukere og kunder via e-post, salgstilbud i produkter og andre kanaler, slik som i sosiale medier. I noen tilfeller følger vi også opp markedsføringsinitiativer og forsøker å gjenoppdage brukere på våre egne sider eller i sosiale medier.
Vi legger til rette for og tilbyr innsikt og analyser som gir informasjon om hvordan Schibsted sitt økosystem av tjenester blir brukt og om hvordan våre annonser interageres med til de som jobber med produktene våre, for at de kan la seg inspirere og få mer kunnskap om hvordan tjeneste våre brukes, slik at vi kan tilby våre brukere enda bedre produkter og tjenester samt finne bruksmønstre som kan bidra til å skape nye produkter og tjenester.
Vi behandler informasjon om samarbeidspartnere og deres ansatte innenfor våre B2B-tjenester.
Gjennom Schibsted-kontoen, eller andre sidespesifikke innloggingskontoer, tilbyr vi sikker tilgang til våre tjenester. Her kan du også bestemme hvordan vi får bruke dine personopplysninger, verifisere din kontaktinformasjon og skape en trygg identitet for interaksjon med andre brukere av tjenestene våre.
Vi viser tilpasset reklame til brukere og måler effekten av den.
For flere av formålene bruker vi maskinlæring og trener algoritmiske modeller for å forutsi ulike utfall og for å treffe beslutninger ved hjelp av historisk informasjon. Noen av disse modellene kan klassifiseres som kunstig intelligens-teknologi (“KI”). KI-modeller er designet for å kunne ta beslutninger basert på at et tilfelle ligner på andre tilfeller og eksempler, til forskjell fra teknologi som er basert på eksplisitte instruksjoner. Generell KI bruker maskinlæringsalgoritmer og “dype læringsnettverk” for å simulere ulike kognitive evner. I Schibsted brukes KI til ulike formål for å levere og forbedre våre prosesser, produkter og tjenester både utad mot våre brukere og i vårt interne miljø. Dataene som brukes for å trene algoritmiske modeller kan inkludere personopplysninger, men kun i avidentifisert eller pseudonymisert form.
Ved å følge
denne lenken
finner du en detaljert oversikt over
Schibsted Media sine behandlingsaktiviteter og formålet med dem,
behandlingsgrunnlagene for behandlingen,
hvilke berettigede interesser Schibsted Media baserer visse behandlingsaktiviterer på.
Schibsted legger også til rette for at brukere har kontroll over sine data og kan foreta personvernvalg på alle våre tjenester. Derfor kan du selv bestemme hvordan dine data brukes til bl.a. markedsføring og annonsering, eller for å tilpasse innholdet vi viser til deg, på
våre sider for personvernvalg
. Disse innstillingene gjelder både på individuelle sider og tvers av alle våre sider.
Hvilke typer personopplysninger Schibsted behandler
I tabellen nedenfor ser du kategoriene med personopplysninger som Schibsted innhenter og kildene vi henter dem fra.
Typen personopplysninger
Beskrivelse
Kilde
Grunnleggende profilinformasjon
Navn, adresse, e-postadresse, fødselsdato, kjønn og andre opplysninger som du legger til profilen din.
Direkte fra brukeren når det lages eller oppdateres en Schibsted-konto eller fra sider der du kan abonnere på nyhetsbrev. I noen tilfeller bruker vi tredjeparter, som Bisnode, for å sjekke og komplettere profilinformasjon. Profilinformasjon vil også kunne bli lagt til profilen av brukeren, eller via en verifiseringsfunksjon, når brukeren benytter andre verifiseringsfunksjoner (for eksempel registrering av telefonnummer ved bruk av totrinnsverifisering).
Kontoinformasjon
Kontoaktivitet (f.eks. abonnering eller avbestilling av et abonnement), personverninnstillinger, henvendelser til brukerstøtte, sikkerhetsdata for kontoen (f.eks. passord).
Direkte fra brukeren, via kontakt med ansatte i kundeservice og via verktøy for sporing av individuell brukeratferd. Når vi bruker sosiale medier for innlogging mottar vi data direkte fra den aktuelle sosiale medier tjenesten.
Betalings og finansiell informasjon
Kjøpshistorikk og detaljer (tid, dato og produktinformasjon), inkludert informasjon om særskilte produktkjøp, betaling til forfall og mottatt betaling, betalingsmetode (f.eks. betalingskortinformasjon, bankinformasjon), kundedemografisk informasjon.
Direkte fra brukeren, via registrert betalingsaktivitet og via tredjepart, som Bisnode, for informasjon om kundedemografi.
Informasjon vi mottar fra andre
Informasjon i form av brukergenerert innhold, tips, varsler, forespørsler og tilbakemeldinger vi mottar fra andre brukere eller tredjeparter.
Offentlige eller private virksomheter og andre brukere av våre tjenester.
Brukergenerert innhold
Kommentarer på nyhetsartikler, handlinger og svar på konkurranser, innhold generert i nettbaserte spill (f.eks. fantasifotball) samt brukeromtaler og vurderinger. Vi samler også inn tilbakemeldinger gjennom brukerundersøkelser og legger til rette for brukervurderinger og -omtaler på noen av våre tjenester.
Direkte fra brukeren.
Atferdsmessig og teknisk informasjon
Enhetsidentifikatorer og deskriptorer (data som sier noe om hva slags enhet du bruker), brukeridentifikatorer, informasjonskapselidentifikatorer (“cookie-identifikatorer”), nettverksadresse-identifikatorer  (IP-adresse), annonseidentifikatorer og annonsevisningsdata, brukerens “surfe”-, besøks-, lese- og handlingshistorikk (klikk og innhold fra brukere). Vi samler også inn metadata og data om hendelser som gir informasjon hvordan tjenestene våre brukes, slik som når en annonse opprettes og legges ut eller når en e-post blir åpnet og lest.)
Direkte fra brukeren eller fra brukerens enhet.
Posisjonsdata
GPS-data og IP-adresser knyttet til posisjonsdata.
Direkte fra brukeren eller fra brukerens enhet
.
Antagelser om våre brukere
Slutninger om interesser og brukerpreferanser, antatt kjønn, antatt aldersgruppe, antatt besøkte steder (ikke basert på sanntid GPS/IP).
Våre antagelser om brukeradferd og teknisk informasjon vurderes over tid, basert på adferdsdata, samt fra grunnleggende profilinformasjon.
Informasjon om reklame-effektivitet
Tilfeller av reklamevisning, hyppighet, varighet og brukers interaksjon med reklamen.
Konverteringer relatert til affiliate-markedsføring hvor vi er felles behandlingsansvarlig med våre partnere for produktene og tjenestene vi annonserer.
Direkte fra brukerens interaksjon med reklameinnhold vist på nettstedet eller i appen.
Business-2-Business kundeopplysninger
Vi innhenter informasjon om rolle, kontaktinformasjon og relatert kontraktsinformasjon fra våre bedriftskunder og kontaktpersoner der.
Direkte fra brukeren i deres kontakt med representanter for Schibsted.
Hvordan deles personopplysningene dine med andre
Når Schibsted behandler personopplysninger deler vi noen ganger opplysningene med andre parter. Disse andre partene er
Databehandlere, som er selskaper som har inngått avtale med Schibsted om å behandle personopplysninger på vegne av oss. Disse selskapene kan kun behandle data for de formålene som Schibsted tillater, og de kan også bare benytte underleverandører som er godkjent av Schibsted Norge. Eksempler på databehandlere er Amazon Web Services, Zuora og lignende selskaper.
Eller
Behandlingsansvarlige, som er selskaper som behandler personopplysninger til egne formål og som har et selvstendig ansvar overfor sluttbrukere. De har fullt ansvar overfor brukeren for at personopplysningene blir brukt til de spesifikke formål som opplysningene i utgangspunktet ble innsamlet for. De har også fullt ansvar for enhver tredjepart som kan være involvert i behandlingen av brukerens personopplysninger. I Schibsted deler vi bare den informasjonen som er nødvendig for å levere et produkt eller en tjeneste til deg (for eksempel at du oppgir din adresse for at vi skal kunne levere hjem til deg). På nettstedene våre som viser reklame kan en liste med utvalgte selskaper og forhandlere også kjøpe annonsebeholdning (plass der det kan vises reklame) fra oss. I noen tilfeller betyr det at selskaper og/eller forhandlere fungerer som separate behandlingsansvarlige for den informasjonen som behandles. Hvis du vil lese mer om hva som skjer når du blir vist målrettet reklame, se
her
.
Eller
Felles behandlingsansvarlige for annonseproduktet Schibsted Match. Dette innebærer at for Schibsted Match kan Schibsted bestemme hvordan og hvorfor dine data behandles sammen med andre parter, slik som annonsører som ønsker å vise annonsering til deg i Schibsteds produkter og tjenester. Dette innebærer ikke at Schibsted deler dine data med annonsøren. Derimot har annonsørene en rolle når de ønsker å vise deg annonser og derfor kan annonsørene i en viss utstrekning anses å være felles behandlingsansvarlig for denne behandlingen av data. Du kan lese mer om det felles behandlingsansvaret for Schibsted Match
her
.
For valg og visning av Finn-annonser på Schibsted Medias nettsider og apper, deles brukeridentifikasjon i en begrenset periode mellom Schibsted Media og Schibsted ASA (Finn) under strenge personvern- og sikkerhetsvilkår. For denne behandlingen er Schibsted ASA og Schibsted Media felles behandlingsansvarlige.
Schibsted Media er et konsern med flere selskaper. Det vil si at Schibsted Media består av flere forskjellige juridiske enheter. Schibsted Media AS (Schibsted Media) er behandlingsansvarlig for behandlingen av personopplysninger som beskrevet i denne personvern- og cookieerklæringen. Schibsted Media definerer formålene og metodene for behandlingen av personopplysningene som beskrives. I den grad andre selskaper i Schibsted-gruppen behandler personopplysninger hvor Schibsted Media er behandlingsansvarlig, handler de på vegne av Schibsted Media.
I tillegg kan vi på forespørsel eller på eget initiativ dele opplysninger med offentlige myndighetsorganer som Skatteetaten, Tolletaten, Politiet og Mattilsynet.
Schibsted vil kunne komme til å selge noen av sine produkter eller tjenester, eller komme til å kjøpe opp andre produkter og tjenester. Når denne typen transaksjoner gjennomføres informerer vi brukerne om hvordan de kan fortsette å bruke produktene og tjenestene, samt om andre virkninger transaksjonen vil kunne ha. Dette kan bety at nye produkter og tjenester blir en del av Schibsted og går under Schibsted sitt behandlingsansvar, samt at Schibsted sine felles funksjonaliteter slik som Schibsted-konto tas i bruk. Dette kan også bety at produkter og tjenester som tidligere har vært en del av Schibsted, og under vårt behandlingsansvar, blir selvstendig behandlingsansvarlige og begynner å bruke andre innloggingsverktøy. Vi informerer deg direkte dersom vi gjør endringer som får betydning for din Schibsted-konto.
Vi bistår også vitenskapelige forsknings- og utviklingsprosjekter med data og innsikt fra våre tjenester. I slike tilfeller vil vi imidlertid sørge for at opplysningene ikke inneholder identifiserbare personopplysninger.
Overføring av data utenfor EU/EØS
Når Schibsted er behandlingsansvarlig og benytter databehandlere som er lokalisert utenfor EU/EØS, gjør vi det kun i de tilfeller der
vi anser stedet vi overfører til og mottakeren for å være tilfredsstillende i henhold til reglene fastsatt i GDPR, eller
overføringen skjer i henhold til standard kontraktsklausuler som EU-kommisjonen har definert for å regulere slike overføringer i henhold til GDPR, og vi har gjort en risikovurdering av mulige konsekvenser for våre brukere knyttet til å overføre data ut av EU/EØS og har innført relevante og nødvendige tiltak.
Du kan lese mer detaljert informasjon på vår side om til hvilke formål vi behandler personopplysninger og behandlingsgrunnlaget for behandlingen
her
.
Oppbevaring av personopplysninger
Schibsted beholder brukerens personopplysninger så lenge som vi må for å utføre formålet personopplysningene ble innhentet for.
Vi har fem overordnede regler for våre lagringsperioder:
Vi lagrer data knyttet til brukeres atferd og interesser samt teknisk data (f.eks. IP-adresse) for å vise tilpasset reklame (Schibsteds annonsetjenester) i 30 dager eller mindre.
Vi lagrer atferds- og teknisk data for produktforbedring- og utvikling, måle effekten av reklameannonser, personalisert innhold, sikkerhetslogger og for å måle ytelsen og stabiliteten til våre tjenester i 18 måneder eller mindre. For statistikk- og analyseformål oppbevarer vi slike data i 36 måneder.
Vi lagrer data om brukeres atferd og interesser samt teknisk data for å markedsføre Schibsteds egne tjenester i 15 måneder eller mindre.
Posisjonsdata lagres for reklame (Schibsteds annonsetjenester), markedsføring av Schibsteds egne tjenester eller for å tilby lokale innholdsfunksjoner i 30 dager eller mindre. For produktutviklingsformål lagrer vi slike posisjonsdata i maksimalt 125 dager.
Vi lagrer profilinformasjon knyttet til brukeres Schibsted-konto så lenge brukeren har et aktivt abonnement eller så lenge de bruker kontoen til å få tilgang til en våre tjenester. Betalingsinformasjon om ordrer lagres så lenge du har en Schibsted-konto og for øvrig i henhold til regler som følger av norsk lov (f.eks. regler om regnskap- og bokføring).
Innenfor for vår berettigede interesse lager vi anonymiserte datasett for statistikk- og analyseformål. Siden slike data ikke er egnet til å identifisere enkeltpersoner, har vi heller ikke noen bestemte lagringsperioder for data som behandles for statistikk- og analyseformål.  Dersom du ønsker å vite mer om grunnlaget for de ulike lagringsperiodene som vi har etablert for våre behandlingsaktiviteter, så kan du lese mer om dette på vår side om oppbevaring av data
her
.
Vår bruk av informasjonskapsler (“cookies”), piksler og lignende teknologier
Når du besøker nettstedene våre eller bruker våre tjenester, applikasjoner, meldingssystemer (slik som e-post) og verktøy vil vi eller våre partnere kunne bruke cookies, piksler eller andre lignende teknologier for å lagre informasjon. Informasjonen lagres for ulike formål, inkludert for analyse og statistikk, produktutvikling, rapporteringsformål, måling av ytelse, leveranse av funksjonaliteter, annonsering, personalisering og markedsføring. Bruk av cookies, piksler og lignende teknologier er regulert i ekomloven.
Hva er cookies og lignende teknologier?
Cookies er små datafiler plassert på din enhet, enten din datamaskin, nettbrett eller mobiltelefon. Cookies og lignende teknologier muliggjør at vi kan lagre bestemt informasjon hver gang du besøker eller interagerer med våre nettsteder, tjenester, applikasjoner, meldingssystemer og verktøy.
Typene cookies, piksler og andre tilsvarende teknologier som brukes på våre sider vil kunne variere fra gang til gang. For mer generell informasjon om cookies og lignende teknologier kan du gå til allaboutcookies.org.
Vi har laget en kort oversikt over terminologier og definisjoner for å hjelpe deg med å bedre forstå vår cookieerklæring og vår bruk av slike teknologier:
Cookies
: Små tekstfiler (typisk bestående av bokstaver og numre) som er plassert i minnet til nettleseren din eller enheten du bruker til å besøke et nettsted eller til å vise en melding. Cookies muliggjør at et nettsted kan gjenkjenne en spesifikk enhet eller nettleser. Det finnes flere typer av cookies:
Sesjonsavhengige cookies utløper når du slutter å bruke nettleseren og muliggjør at vi kan huske dine handlinger i den perioden du bruker nettleseren.
Faste cookies lagres på din enhet og muliggjør at vi kan huske dine preferanser og handlinger på tvers av flere nettsteder.
Førstepartscookies plasseres av nettstedet du besøker.
Tredjepartscookies plasseres av et tredjeparts-nettsted som er uavhengig fra nettstedet du besøker.
Cookies kan deaktiveres eller fjernes ved å bruke verktøy som er tilgjengelige i de fleste nettlesere. De ulike nettleserne tilbyr ulike alternativer for å deaktivere muligheten til å lagre cookies.
Piksler: Små grafiske bilder (også kjent som «pikseltagger» eller “lokale GIF-er”) som kan være inkludert på våre nettsteder, tjenester, applikasjoner, meldingssystemer og verktøy. Piksler kan brukes for flere ulike formål, inkludert måling av effektiviteten på våre nettsteder, måling av antall besøkende på våre nettsteder og for å forstå hvordan besøkende navigerer på nettstedene våre. Eksempelvis muliggjør piksler at vi kan spore om du har åpnet e-poster og om du har klikket på lenker når vi sender deg e-poster. Dette gjør at vi kan måle hvor godt kampanjer presterer samt at vi kan forbedre oss og våre funksjoner.
SDK-er og mobil identifikatorer
: når du bruker tjenester på mobilenheten din gjøres sporing teknisk sett på en annen måte enn i en nettleser. Mobilapplikasjoner kan inkludere SDKs (software development kits) som samler inn data om din enhet og din bruk av applikasjonen. SDK-er brukes typisk til å tillate en tredjeparts-funksjonalitet i applikasjonen, slik som betaling eller visning av annonser. Operative mobilsystemer (eksempelvis Apple iOS og Android) lager også mobile identifikasjoner for din enhet, og som i enkelte situasjoner kan brukes som en unik identifikator for å samle inn data om dine handlinger og bruk av applikasjonen. Du kan kontrollere bruken av identifikatorer som gjøres av den aktuelle plattformen via innstillingene på din enhet.
Lignende teknologier for lagring av informasjon
: Teknologier som lagrer informasjon i nettleseren din eller på enheten din og som bruker lokale enheter og lokal lagring, slik som flash cookies, HTML 5 cookies og andre metoder. Disse teknologiene kan operere på tvers av alle nettleserene dine. I noen tilfeller vil ikke bruken av disse teknologiene kunne kontrolleres i nettleseren og det kreves spesielle verktøy for å kunne kontrollere bruken. Vi bruker disse teknologiene til å lagre informasjon for å sørge for at kontoen din er sikker, eller for å avdekke irregulariteter ved bruk av nettsteder slik at vi kan forhindre uautorisert tilgang til din konto. Disse teknologiene brukes også for å vurdere ytelsen til nettstedene, tjenestene, applikasjonene eller verktøyene våre.
Vi bruker begrepene “cookies” eller “lignende teknologier” om hverandre i vår cookieerklæring når vi refererer til enhver teknologi som brukes for å lagre data i din nettleser eller på din enhet, eller som brukes for å samle inn informasjon for å identifisere deg, som beskrevet ovenfor.
Ditt valg og bruk av cookies og lignende teknologier
På våre nettsteder tilbyr vi visse funksjoner som kun er tilgjengelige dersom vi bruker cookies. Samtykke til cookies gis gjennom samtykkeinnstillingene. Cookies kan ofte blokkeres i innstillingene til nettleseren din eller på din mobile plattform. Dersom sporing er deaktivert i nettleseren kan det innebære at enkelte funksjoner på våre nettsteder ikke kan brukes. For eksempel vil vi kunne be deg oftere om å skrive inn passordet ditt når du besøker våre nettsteder.
Du finner mer detaljert informasjon om hvordan du kan ta i bruk rettighetene dine, inkludert kontrollere bruken av cookies, i avsnittet nedenfor om “Dine rettigheter som bruker og som den registrerte”.
I tillegg til personvernvalgene som er tilgjengelige for deg, har Schibsted implementert restriksjoner for å begrense tredjeparters mulighet til å benytte informasjonskapsler og lignende teknologier for å spore deg eller samle inn informasjon om deg for bruk utenfor Schibsteds nettsteder. Pikselbaserte cookies og sporingssystemer blir aldri implementert for iOS-apper. Schibsted inngår kontrakter med tredjeparter som forbyr dem fra å bruke dataene dine utenfor Schibsted.
Hva bruker vi cookies til?
Helt nødvendige formål:
Vi bruker cookies eller lignende teknologier som er nødvendige for å drifte nettstedene, applikasjonene, tjenestene og verktøyene våre. Dette inkluderer teknologier som muliggjør at du har tilgang til nettstedene, tjenestene, applikasjonene og verktøyene våre, og som er nødvendige for å forhindre uautorisert bruk av tjenestene og som forbedrer sikkerheten. I tillegg kan dette være teknologi som muliggjør at du kan bruke våre funksjoner, slik som;
Analyse og produktutvikling:
Vi bruker cookies eller andre lignende teknologier som er nyttige for å kunne vurdere ytelsen til nettstedene, applikasjonene, tjenestene og verktøyene våre, inkludert som en del av vårt analytiske arbeid med å forstå hvordan besøkende bruker nettstedene våre eller med å forbedre innholdet på nettstedene, applikasjonene, tjenestene og verktøyene;
Personalisering:
Vi bruker cookies eller lignende teknologier som muliggjør at vi kan tilby deg forbedret funksjonalitet når du bruker nettstedene, tjenestene, applikasjonene og verktøyene våre. Dette vil kunne inkludere å identifisere deg når du logger inn på våre nettsteder eller å huske dine oppgitte preferanser, interesser og hva du tidligere har sett på og besøkt, slik at vi kan forbedre innholdet vi viser deg når du besøker oss;
Markedsføring:
Vi bruker cookies eller andre lignende teknologier til å tilpasse markedsføring i ulike kanaler slik som e-post, Meta Platforms (Facebook) og Google basert på dine interesser og bruk av våre tjenester;
Annonsering:
Vi bruker førsteparts- eller tredjeparts-cookies og piksel cookies for å levere innhold, inkludert annonser som er relevante for dine interesser på våre nettsteder eller på tredjeparters nettsteder. Dette inkluderer å bruke teknologier for å forstå nytten du har av annonsen og innholdet som leveres til deg.
Schibsted Medias tjenester er delvis finansiert gjennom annonsering. Det innebærer at vi har inngått avtaler med partnere som kan bruke cookies og lignende teknologier for å vise digitale annonser, bygge personaliserte annonseprofiler, samt bruke profiler for å vise tilpasset annonsering på våre tjenester. Disse tredjepartenes bruk av cookies er regulert gjennom IAB sitt rammeverk “Transparency and Consent Framework” (“TCF”). TCF-rammeverket fasiliterer samarbeidet vårt med det begrensede antallet tredjeparter som vi jobber med og lar deg kontrollere tredjepartenes behandling av dine personopplysninger. Du kan kontrollere tredjepartenes behandling av personopplysninger via cookieinnstillingene (samtykke-pop-up’en), som er tilgjengelig til enhver tid via nettsiden du besøker eller via innstillingene i mobilapplikasjonen du bruker. Tredjeparter sine annonseformål er presentert separat fra Schibsted sine formål.
I cookieinnstillingene finner du en fullstendig oversikt over tredjepartsteknologiene som brukes på våre nettsider. Via
denne lenken
finner du oversikter over første- og tredjepartscookiene som brukes på nettstedene til de ulike merkevarene under Schibsted Media sitt behandlingsansvar, inkludert formålene med cookiene. Partnere som er oppført i denne oversikten og som behandler data for eksempelvis markedsføring-, analyse- og produktutviklingsformål, er som regel databehandlere. Partnere som er oppført i cookieinnstillingene og som behandler cookies for annonseformål, er som regel behandlingsansvarlige. I cookie-oversiktene finner du også informasjon om cookienes levetid.
Bruken av tredjepartsteknologier er ikke fullt ut kontrollert av oss selv om disse teknologiene brukes via våre tjenester for å lagre og samle inn data. Tredjepartene som opptrer som behandlingsansvarlige for personopplysninger vil publisere sine egne relevante erklæringer om sin behandling av personopplysninger. Du finner informasjon om annonsepartnerne sine cookies via cookieinnstillingene.
Dine rettigheter som bruker og som den registrerte
Som bruker har du ulike rettigheter knyttet til dine personopplysninger. Tabellen under viser deg som bruker dine rettigheter og hvordan du kan utøve dem. Schibsted har som mål å besvare enhver henvendelse relatert til disse rettighetene så raskt som mulig, og senest innen 30 kalenderdager.
Rettighet som bruker eller registrert
Hvordan kan du utøve denne rettigheten
Retten til å bli informert
Schibsted jobber for full åpenhet om all behandling av personopplysninger. Informasjon publiseres i denne personvernerklæringen. Vi oppdaterer personvernerklæringen fortløpende, slik at du er fullt klar over hvordan vi behandler personopplysningene dine.
I tillegg finner du informasjon om bestemte typer behandling vi gjør. For eksempel vår
side om tilpasset reklame
.
Retten til innsyn/ retten til en kopi
Som bruker kan du laste ned en fullstendig elektronisk kopi av alle personopplysninger Schibsted har om deg. Det gjør du via din
Schibsted-konto
.
Retten til retting
Du kan som bruker når som helst rette på og oppdatere profilinformasjonen din ved å gå inn på din
Schibsted-konto
.
Dersom du som bruker mener vi har annen informasjon som må rettes, ber vi om at du tar kontakt med vårt personvernteam. Det kan du gjøre med
dette kontaktskjemaet
.
Retten til sletting
Du kan som bruker når som helst be om sletting av de personopplysningene som Schibsted har lagret. Det gjør du ved å logge inn på din
Schibsted-konto
.
Brukere som ikke logger inn kan anonymisere (og dermed faktisk slette) sine personopplysninger ved å slette cookies i nettleseren eller slette Schibsted-appen fra sin mobile enhet.
I visse tilfeller vil det være nødvendig for oss å beholde enkelte opplysninger etter at en bruker har bedt om sletting, av hensyn til rettslige forpliktelser eller for å beskytte våre brukere og oss selv mot svindelaktivitet og misbruk av tjenestene våre.
Samtykke, retten til å begrense behandling og retten til å nekte behandling
En bruker kan kontrollere behandlingen av deres personopplysninger på følgende måter:
Cookieinnstillingene: Du kan kontrollere Schibsted og våre samarbeidspartneres behandling av atferdsdata og tekniske data via pop-up’en som til enhver tid er tilgjengelig fra siden du besøker eller innstillingene i mobilapplikasjonen som du bruker.
Personverninnstillingene: Kontodata som brukes til markedsføring og personalisering kan kontrolleres i personverninnstillingene. Innstillingene er tilgjengelig via din
Schibsted-konto
.
Produkt-/tilpasningsinnstillinger: Du finner produktinnstillinger i våre tjenester. Disse lar deg tilpasse tjenesten du bruker.
Mer informasjon om dine rett til begrensning av behandling finner du
på Datatilsynets sider om emnet.
Retten til å hindre automatiske avgjørelser som har juridiske eller lignende følger.
Schibsted tar ikke automatiske avgjørelser om våre brukere som har noen juridiske eller lignende følger.
Hvis du har bekymringer om mulige automatiske avgjørelser som du tror berører deg på en juridisk eller lignende måte, vennligst kontakt personvernteamet hos Schibsted med
dette kontaktskjemaet
.
I tillegg til brukerkontrollene beskrevet ovenfor, kan du også kontrollere visse behandlingsaktiviteter som vi utfører i appene til tjenestene våre, direkte på telefonen din. Dette inkluderer muligheten til å slå av og på push-varsler og kontrollere overføring av lokasjonsdata til tjenester som bruker slike data. Vi bemerker at dette vil påvirke muligheten for å motta personlige meldinger og annonser. For visse Schibsted-apper som lastes ned via Apple App Store kan Schibsted og våre partnere be om ditt samtykke for å få tilgang til din enhetsspesifikke annonserings-id. Om et slikt samtykke bes om avhenger av enhetsinnstillingene i din Apple-enhet. Merk at det å avslå sporingen ikke vil påvirke antallet annonser som vises, men at annonsene kan bli mindre relevante.
Bruk av informasjon til journalistiske formål
Schibsteds mediehus behandler personopplysninger for journalistiske formål. Store deler av GDPR og personopplysningsloven gjelder ikke for behandling av personopplysninger til journalistiske formål. Dette er for å ivareta ytrings- og informasjonsfriheten. Schibsted sine mediehus har sterkt fokus på informasjonssikkerhet, og å oppfylle de kravene som gjelder for deres redaksjonelle virksomhet. Personopplysninger fra Schibsted-kontoen din og/eller atferdsdata vi har samlet om deg fra våre sider, brukes ikke til journalistiske formål.
Barns personvern
Vi ønsker ikke å samle inn eller på annen måte behandle personopplysninger om barn under 15 års alder.
Hvis barn under 15 år likevel har gitt oss personopplysninger vil vi slette opplysningene så snart vi blir oppmerksomme på forholdet og når det er nødvendig. Foresatte kan kontakte oss som angitt nedenfor.
Kontakte Schibsted, vårt personvernombud eller sende klage til Datatilsynet
Schibsted tar personvernet til våre bru
kere på alvor. Hvis du har et spørsmål eller ønsker å klage på hvordan vi behandler dine personopplysninger, kan du kontakte personvernteamet hos Schibsted eller vårt personvernombud, med
dette kontaktskjemaet
. Vi svarer så raskt vi kan, og senest innen 30 dager.
Du har også rett til å klage på vår behandling av
personopplysninger til
Datatilsynet.
For klager om vår bruk av cookies, kan du kontakte
Nasjonal kommunikasjonsmyndighet (NKOM)
.
Hvis du ønsker å få en kopi av personopplysningene vi har om deg eller å be om sletting eller retting av opplysninger i din Schibsted-konto, ber vi deg om å bruke våre egne verktøy for dette i kontoen din. Dette gjør vi for å være sikre på at du er deg. På den måten sørger vi for at vi utleverer eller sletter personopplysningene dine, og ikke til noen som utgir seg for å være deg.
Fullstendig kontaktinformasjon til Schibsted Media AS:
Schibsted Media AS
Org.nr. 996 334 767
Postboks 490 Sentrum
0105 OSLO
Norge