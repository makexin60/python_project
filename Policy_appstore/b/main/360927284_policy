RAIPLAY
TV
RAIPLAY SOUND
NEWS
SPORT
BAMBINI
RAICULTURA
RAIPLAYLEARNING
Le Piattaforme Digitali della Rai
Privacy Policy dei Prodotti Multimediali RAI con Registrazione – versione estesa
Introduzione
A.    Definizioni
B.    A chi puoi rivolgere le tue richieste
C.    Quali tipologie di Dati Personali trattiamo
D.    Per quali finalità sono trattati i tuoi Dati
E.    Quali sono i Destinatari dei tuoi Dati
F.    Per quanto tempo saranno trattati i tuoi Dati
G.    Quali sono i tuoi diritti e come esercitarli
H.    I bambini sui Prodotti Multimediali Rai
I.    Dove sono trattati i tuoi Dati
Introduzione
Il presente documento è parte dell’informativa resa ai sensi dell'art. 13 del Regolamento (UE) 2016/679 del Parlamento Europeo e del Consiglio, del 27 aprile 2016, relativo alla protezione delle persone fisiche con riguardo al trattamento dei dati personali, nonché alla libera circolazione di tali dati (“
Regolamento
”) del Decreto Legislativo n. 196 del 2003 come novellato dal Decreto Legislativo n. 101 del 10 agosto 2018 (“
Codice Privacy
”)  e delle ulteriori norme applicabili in tema di protezione dei dati personali.
Ai fini della presente informativa, il Titolare del Trattamento è:
RAI - Radiotelevisione italiana Spa (“RAI”)
con sede legale sita in Viale Mazzini 14 - 00195 Roma, Italia.
Codice fiscale e P. IVA n. 06382641006
Per contattare il Titolare, l’utente è pregato di usare il seguente indirizzo email: privacy@rai.it
Rai è la società concessionaria in esclusiva del Servizio Pubblico radiofonico, televisivo e multimediale in Italia.
Questa informativa si riferisce ai siti
Raiplay.it
e
RaiplaySound.it
e relativi sottodomini (“
Siti
”), nonché alle relative applicazioni per device mobili e per tv connesse (c.d smartTV)  (“
Applicazioni
” e, unitamente ai Siti “
Prodotti Multimediali Rai
”).
Salvo ove esplicitamente indicato all’interno del presente documento, l'informativa è, pertanto, resa con riferimento ai Prodotti Multimediali Rai e non anche per altri siti web o applicazioni di terze parti accessibili all'Utente tramite link eventualmente presenti sulle pagine consultate.
Il Regolamento prevede che, prima di procedere al Trattamento di Dati Personali, è necessario che la persona a cui tali Dati Personali appartengono (“
Interessato
”) sia informata circa i motivi per i quali i suoi Dati sono richiesti ed in che modo verranno utilizzati.
Per assolvere a tale obbligo, abbiamo redatto la presente informativa che è strutturata su “due livelli” e ha lo scopo di fornirti, attraverso l’uso di un linguaggio semplice e chiaro, tutte le informazioni necessarie per permetterti di comunicarci i tuoi Dati Personali con la piena consapevolezza dell’uso che ne faremo, delle garanzie che ti offriamo e dei diritti che puoi esercitare nei nostri confronti.
Prima di leggere il presente documento o, semplicemente, per ottenere informazioni in maniera più immediata sulle modalità di Trattamento che effettuiamo sui tuoi Dati, ti consigliamo di consultare la nostra informativa di “primo livello”, disponibili al seguente
link
che è parte integrante e sostanziale di questo documento.
Puoi anche consultare le nostre
faq
durante la lettura del documento se ritieni che sia sufficiente un riassunto o informazioni più brevi con riferimento all’argomento di tuo interesse.
Il presente documento è strutturato nelle seguenti sezioni:
A)
Definizioni
. All’interno di questa sezione ti spiegheremo il significato dei termini in maiuscolo che troverai all’interno del presente documento. Tali termini hanno sempre il significato loro attribuito nella sezione A), che ti invitiamo a tornare a consultare qualora, durante la lettura, dovessi avere difficoltà o dubbi sul significato di alcuni passaggi o di alcune parole.
B)
A chi puoi rivolgere le tue richieste
. In questa sezione, ti spiegheremo quali sono i soggetti che possono aiutarti non solo nel caso tu avessi dubbi o domande, ma anche qualora desiderassi esercitare i tuoi diritti. Se stai consultando questo documento per ottenere informazioni su come contattare di tali soggetti, ti invitiamo a consultare direttamente la sezione B, dove sono forniti tutti gli indirizzi utili per tale fine.
C)
Quali tipologie di Dati Personali trattiamo
. In questa sezione, ti illustreremo quali categorie di Dati Personali sono oggetto di Trattamento.
D)
Per quali finalità sono trattati i tuoi Dati
. In questa sezione ti illustreremo, con alto grado di dettaglio, per quali finalità trattiamo i Dati che ci comunichi. Consultando tale sezione scoprirai, inoltre, quali sono le basi giuridiche che ci legittimano ad effettuare i trattamenti descritti.
E)
Quali sono i Destinatari dei tuoi Dati
. In questa sezione ti illustreremo a quali soggetti, persone fisiche o giuridiche, comunichiamo i tuoi dati e perché, nonché qual è il nostro rapporto con tali Destinatari. Leggendo tale sezione, scoprirai che i Destinatari sono tenuti a trattare i tuoi Dati garantendoti gli alti standard di protezione e sicurezza che Rai applica a tutti i suoi utenti.
F)
Per quanto tempo saranno trattati i tuoi Dati
. In questa sezione ti spiegheremo quali sono le nostre politiche di conservazione dei tuoi Dati (cioè per quanto tempo li conserviamo e perché).
G)
Quali sono i tuoi diritti e come esercitarli
. Questa sezione è di fondamentale importanza e t’invitiamo a leggerla con attenzione. Ti spiegheremo in maniera semplice ed immediata quali sono i tuoi diritti, come esercitarli, in quanto tempo siano tenuti a darti riscontro e quando possiamo disattendere le tue richieste (in linea di massima, questo può avvenire o perché ce lo impone la legge, o perché abbiamo un interesse che prevale sui tuoi diritti, o per rilevanti motivi di interesse pubblico, o perché dobbiamo difendere i nostri diritti davanti ad un’autorità giudiziaria).
H)
I bambini ed internet
. In questa sezione di illustreremo quali sono le misure che abbiamo adottato per proteggere i bambini durante la loro esperienza di navigazione sui Prodotti Multimediali Rai.
I)
Dove sono trattati i tuoi Dati
. In questa sezione ti spiegheremo se i tuoi Dati sono o meno oggetto di trasferimento al di fuori del territorio dell’Unione Europea e, se lo sono, ti illustreremo quali garanzie ti forniamo perché i tuoi Dati siano sempre trattati nella stretta osservanza degli alti standard di protezione che ti assicura il Regolamento.
A.    Definizioni
Nel presente documento i seguenti termini avranno il significato illustrato in seguito:
a)    Con il termine
dati personali
s’intende, ai sensi dell’art. 4 numero 1) del Regolamento, “
qualsiasi informazione riguardante una persona fisica identificata o identificabile; si considera identificabile la persona fisica che può essere identificata, direttamente o indirettamente, con particolare riferimento a un identificativo come il nome, un numero di identificazione, dati relativi all’ubicazione, un identificativo online o a uno o più elementi caratteristici della sua identità fisica, fisiologica, genetica, psichica, economica, culturale o sociale
” (“
Dati Personali
” o “
Dati
”).
b)    Con il termine
trattamento
s’intende, ai sensi dell’art. 4 numero 2 del Regolamento, “
qualsiasi operazione o insieme di operazioni, compiute con o senza l’ausilio di processi automatizzati e applicate a dati personali o insiemi di dati personali, come la raccolta, la registrazione, l’organizzazione, la strutturazione, la conservazione, l’adattamento o la modifica, l’estrazione, la consultazione, l’uso, la comunicazione mediante trasmissione, diffusione o qualsiasi altra forma di messa a disposizione, il raffronto o l’interconnessione, la limitazione, la cancellazione o la distruzione
” (“
Trattamento
”).
c)    Con il termine
titolare del trattamento
s’intende, ai sensi dell’art. 4 numero 7 del Regolamento, “
la persona fisica o giuridica, l'autorità pubblica, il servizio o altro organismo che, singolarmente o insieme ad altri, determina le finalità e i mezzi del trattamento di dati personali; quando le finalità e i mezzi di tale trattamento sono determinati dal diritto dell'Unione o degli Stati membri, il titolare del trattamento o i criteri specifici applicabili alla sua designazione possono essere stabiliti dal diritto dell'Unione o degli Stati membri
” (“
Titolare
” o, più semplicemente, “
Rai
”).
d)    Con il termine
responsabile del trattamento
s’intende, ai sensi dell’art. 4 numero 8 del Regolamento, “
la persona fisica o giuridica, l'autorità pubblica, il servizio o altro organismo che tratta dati personali per conto del titolare del trattamento
” (“
Responsabile
”).
e)    Con il termine
destinatari
s’intende, ai sensi dell’art. 4 numero 9 del Regolamento, “
la persona fisica o giuridica, l'autorità pubblica, il servizio o un altro organismo che riceve comunicazione di dati personali, che si tratti o meno di terzi. Tuttavia, le autorità pubbliche che possono ricevere comunicazione di dati personali nell'ambito di una specifica indagine conformemente al diritto dell'Unione o degli Stati membri non sono considerate destinatari; il trattamento di tali dati da parte di dette autorità pubbliche è conforme alle norme applicabili in materia di protezione dei dati secondo le finalità del trattamento
” (“
Destinatari
”).
f)    Con il termine
persone autorizzate
(“
Persone Autorizzate
”) intendiamo indicare le persone (fisiche) che trattano materialmente i tuoi Dati e alle quali sono state fornite precise istruzioni per effettuare il Trattamento. Il Regolamento non definisce le Persone Autorizzate ma ne presuppone implicitamente l’esistenza in varie norme. Ad esempio, il Regolamento definisce terzo, ai sensi dell’art. 4 numero 10 del Regolamento, “
la persona fisica o giuridica, l'autorità pubblica, il servizio o altro organismo che non sia l'interessato, il titolare del trattamento, il responsabile del trattamento
e le persone autorizzate al trattamento
dei dati personali sotto l'autorità diretta del titolare o del responsabile
”. Il Codice Privacy, come novellato dal D.lgs. 101/18, ne prevede invece espressamente l’esistenza all’art. 2-
quaterdecies
. Pertanto, i Soggetti Autorizzati operano sotto la nostra direzione e coordinamento (o quella del Responsabile), trattano i tuoi Dati nella più stretta osservanza delle istruzioni loro fornite e non sono terzi esterni all’organizzazione del Titolare o Responsabile.
g)    Con il termine
responsabile per la protezione dei dati (“RPD”)
intendiamo indicare il soggetto che abbiamo nominato ai sensi dell’art. 37 e seguenti del Regolamento. Per ulteriori informazioni su tale soggetto, i suoi ruoli, i suoi compiti e per meglio comprendere come la sua nomina ti possa essere d’aiuto quando vuoi ricevere informazioni e/o esercitare i tuoi diritti, t’invitiamo a consultare la sezione B del presente documento.
Altre definizioni potrebbero essere fornite all’interno delle restanti sezioni del presente documento.
B.    A chi puoi rivolgere le tue richieste
Ai sensi dell’art. 37, comma 1 lett. a) del Regolamento, Rai ha provveduto a nominare un RPD (questa figura è conosciuta a livello internazionale anche con l’acronimo di “
DPO
”, che sta per
Data Protection Officer
).
Puoi contattare direttamente il nostro RPD all’indirizzo email dpo@rai.it.
L’RPD è una figura professionale, altamente specializzata ed indipendente, che ha poteri di monitoraggio e controllo sullo stato di compliance dell’organizzazione, informa e fornisce consulenza al Titolare, al Responsabile e alle Persone Autorizzate in materia di protezione dei Dati Personali e funge da punto di contatto tra la nostra organizzazione e il “mondo esterno” (inclusa l’Autorità di controllo) e, quindi,
è anche preposta a riscontrare le tue richieste
.
Infatti, la presenza di tale figura all’interno della nostra organizzazione ti garantisce un accesso quanto più possibile immediato alle informazioni di cui hai bisogno e ti agevola in ogni modo nell’esercizio dei tuoi diritti.
Il Regolamento stabilisce puntualmente quali sono i compiti che l’RPD è chiamato a svolgere. Tra questi, quelli che sono più rilevanti per te in qualità di Interessato sono i seguenti:
i.    “
informare e fornire consulenza al titolare del trattamento o al responsabile del trattamento non ché ai dipendenti che eseguono il trattamento in merito agli obblighi derivanti dal regolamento nonché da altre disposizioni dell'Unione o degli Stati membri relative alla protezione dei dati
” (cfr. art. 39, comma 1 lett. a) del Regolamento) --> questo ti garantisce che, all’interno della nostra organizzazione, ci sia un esperto con un altissimo grado di preparazione specialistica che fornisce consulenza al Titolare, ai Responsabili e alle Persone Autorizzate e ci informa costantemente in merito agli obblighi che siamo tenuti a rispettare rispetto al Trattamento dei tuoi Dati Personali.
ii.    “
sorvegliare l'osservanza del presente regolamento, di altre disposizioni dell'Unione o degli Stati membri relative alla protezione dei dati nonché delle politiche del titolare del trattamento o del responsabile del trattamento in materia di protezione dei dati personali, compresi l'attribuzione delle responsabilità, la sensibilizzazione e la formazione del personale che partecipa ai trattamenti e alle connesse attività di controllo
” (cfr. art. 39, comma 1 lett. b) del Regolamento) --> questo ti assicura che, all’interno della nostra organizzazione, ci sia un soggetto che monitora costantemente non solo l’osservanza del Regolamento da parte del Titolare, del Responsabile e delle Persone Autorizzate, ma l’aderenza delle politiche di trattamento adottate al Regolamento e alle altre norme applicabili. Queste devono essere sempre conformi alle disposizioni di legge in materia e l’RPD ha, tra le altre cose, la funzione di verificare che ciò avvenga in concreto.
iii.    “
Gli interessati possono contattare il responsabile della protezione dei dati per tutte le questioni relative al trattamento dei loro dati personali e all'esercizio dei loro diritti derivanti dal presente regolamento
” (cfr. art. 38, comma 4 del Regolamento) --> questo ti assicura che ci sarà una persona specializzata che prenderà in carico le tue richieste e ti aiuterà a chiarire i tuoi dubbi e le tue incertezze o, semplicemente, ti fornirà le informazioni di cui hai bisogno. L’esercizio dei tuoi diritti sarà, inoltre, agevolato e avrai la garanzia che, quando le tue richieste saranno oggetto di nostro esame, tale esame sarà condotto da un esperto dedicato.
C.    Quali tipologie di Dati Personali trattiamo
Rai tratta varie tipologie di Dati Personali. In generale, si tratta di:
Dati così detti “identificativi”
--> rientrano in questa categoria di Dati Personali informazioni quali: il tuo nome, cognome, indirizzo email etc. Per la raccolta di tali Dati, ti chiediamo di compilare gli appositi form online presenti sui nostri siti o applicazioni. I dati richiesti possono variare di volta in volta a seconda del servizio di cui intendi beneficiare e sono quelli corrispondenti alle caselle presenti nel relativo modulo online. In questi casi, i dati contrassegnati con il simbolo (*) sono obbligatori, il che significa che in mancanza della loro comunicazione, non saremo in grado di offrirti il servizio che desideri.
Se il simbolo (*) non è presente, puoi scegliere liberamente se comunicarci i dati o meno, sapendo che questa tua scelta non avrà alcun impatto sulla disponibilità del servizio, che ti sarà regolarmente erogato.
Dati raccolti automaticamente durante la tua navigazione sui nostri Siti e/o Applicazioni
--> si tratta di informazioni quali: gli indirizzi IP (sia
statici
che
dinamici
) o i nomi a dominio dei dispositivi utilizzati da chi si connette, gli indirizzi in notazione URI (“
Uniform Resource Identifier
”), l’orario della richiesta, il metodo utilizzato nel sottoporre la richiesta al server, la dimensione del file ottenuto in risposta, il codice numerico indicante lo stato della risposta dal server (buon fine, errore, ecc.) il paese di provenienza, le caratteristiche del
browser
e del sistema operativo utilizzati
etc
. Questi Dati non vengono utilizzati per risalire alla tua identità ma la tua identificazione potrebbe essere comunque possibile, previo il tuo consenso, attraverso ulteriori elaborazioni e associazioni di tali Dati con altre informazioni, anche detenute da terzi.
Altri Dati, sia identificativi che di navigazione, provenienti da siti web o applicazioni di terze parti
--> si tratta di informazioni personali che raccogliamo su piattaforme di proprietà di terze parti e, in particolare, sui così detti “social network”, quali Twitter, Facebook, Instagram etc. Raccogliamo e analizziamo queste informazioni ogni qual volta, ad esempio, pubblichi qualcosa sulle nostre pagine ufficiali ospitate su tali social o quando posti qualcosa che ci riguarda (per esempio, un “
Tweet
”) o ci rendi partecipi di in uno dei tuoi post attraverso un qualsiasi “
tag
”, o ti registri sui nostri Prodotti Multimediali Rai tramite il tuo account “social” (ad esempio ti registri cliccando sul pulsante “Facebook”).
D.    Per quali finalità sono trattati i tuoi Dati
Con l’espressione “finalità del Trattamento” intendiamo riferirci al motivo per cui trattiamo i tuoi Dati.
Il Regolamento stabilisce che chiunque tratti i tuoi Dati Personali deve avere un motivo legittimo per farlo e questi motivi sono conosciuti come “
basi giuridiche del trattamento
” (vedi art. 6 del Regolamento).
Quando non esiste altra base giuridica, ti chiederemo il consenso prima di iniziare il Trattamento e ti spiegheremo, al momento della raccolta del tuo consenso, perché te lo chiediamo e quali sono le conseguenze che possono derivare dal Trattamento che hai autorizzato.
Potrai sempre revocare liberamente il consenso prestato in qualsivoglia momento, accedendo alla tua area personale e modificando le tue impostazioni privacy. In qualsiasi momento potrai, inoltre, scegliere di non ricevere più comunicazioni di carattere promozionale o la nostra newsletter, semplicemente cliccando sul bottone di cancellazione che è presente in calce ad ogni singola comunicazione che ti invieremo.
Per qualsiasi richiesta in merito alla gestione dei consensi o se hai difficoltà a revocare il consenso prestato, ti invitiamo a contattare il nostro RPD ai contatti indicati nella sezione B del presente documento.
Di seguito, ti illustreremo dettagliatamente le finalità per cui effettuiamo il Trattamento dei tuoi Dati Personali e su quale base giuridica si fonda tale Trattamento.
Ti invitiamo, inoltre, a prendere visione anche della Cookie Policy, al link
https://www.rai.it/privacy/CookiePolicy.html
, nella quale forniamo specifiche indicazioni sulle tecnologie adottate e su come esse vengono usate in tutti i siti web e app Rai ciò al fine di metterti nella condizione di tutelare al meglio i dati relativi alla tua persona, a fronte dell’impiego di cookie e di tecnologie ad essi similari ad opera della Rai e delle cosiddette terze parti.
(i)
Per la gestione operativa della navigazione sui Prodotti Multimediali Rai
.
Ciò vuol dire che trattiamo i tuoi Dati Personali (soprattutto i Dati che raccogliamo automaticamente durante la tua navigazione) per permettere al Sito web o all’Applicazione che stai utilizzando di funzionare e per migliorarne le prestazioni. A tal proposito, ti informiamo che quando ti registri sui nostri Siti o Applicazioni, ci chiedi di offrirti dei servizi e noi abbiamo il conseguente dovere, contrattuale e di legge, di offrirti un servizio funzionante, in modo che tu ne possa effettivamente fruire. Per garantire il funzionamento dei Prodotti Multimediali Rai, ci avvaliamo anche di servizi di terzi.
Hosting e infrastruttura di Backend
In particolare, alcuni fornitori tecnici ci offrono servizi che consentono di ospitare i tuoi Dati (cd. servizio di “
hosting
”) e ci mettono a disposizione un’infrastruttura che ci permette di far funzionare, distribuire ed erogare le funzionalità dei Prodotti Multimediali Rai.
Akamai Content Delivery Network (Akamai Technologies, Inc.)
Akamai è un servizio di hosting fornito da Akamai Technologies, Inc.
Dati Personali raccolti: Cookie e altri Dati raccolti automaticamente durante la navigazione.
Luogo del trattamento: USA -
Privacy Policy
mPulse Akamai
mPulse Akamai è un servizio di monitoraggio e risoluzione dei problemi di performance dei Prodotti Multimediali Rai fornito da Akamai Technologies, Inc.
Dati Personali raccolti: Cookie e altri Dati raccolti automaticamente durante la navigazione.
Luogo del trattamento: USA -
Privacy Policy
CloudAzure
Cloud azure è un servizio di cloud computing fornita da Microsoft
Dati personali raccolti: ip e dati di navigazione dell’utente
Luogo del trattamento: EU - Irlanda –
Privacy Policy
Google Tag Manager (Google LLC)
Google Tag Manager è un servizio di gestione dei tag fornito da Google LLC.
Dati Personali raccolti: Cookie e Dati di utilizzo.
Luogo del trattamento: Stati Uniti –
Privacy Policy
.
Servizi di ottimizzazione delle performance di rete
Il funzionamento dei nostri Prodotti multimediali Rai viene inoltre garantito da servizi (sia interni che forniti dai terzi che forniscono la banda o la connessione internet) che ottimizzano il traffico web e le performance della rete, permettendoti una navigazione più veloce e una maggiore disponibilità delle risorse online che cerchi. A tal fine, l’unico dato trattato è il tuo indirizzo IP che può, quindi, essere utilizzato da Rai anche ai fini di ottimizzazione del traffico di rete.
Servizi di ottimizzazione della frequenza di erogazione dei contenuti presenti sulle nostre Applicazioni (smartTV e Applicazioni mobili)
Le Applicazioni Rai potrebbero, inoltre, raccogliere e trattare i seguenti codici identificativi del dispositivo dell'Utente:
•         per le Applicazioni smartTV: l’indirizzo IP anonimizzato
•         per le Applicazioni mobili: Le Applicazioni procedono automaticamente al salvataggio di un codice di identificazione univoco del loro dispositivo (UDID), per finalità statistiche d'uso.
Potremmo, inoltre, utilizzare i seguenti parametri: il parametro “ aaid” (Android Advertising ID) per dispositivi Android e il parametro” idfa_lat” (Advertising ID per OS ) per i dispositivi Apple.
Tali parametri, forniti da terze parti, associano il dispositivo dell'Utente ad un identificativo unico. Rai utilizza tali parametri non già al fine di erogare contenuti pubblicitari o commerciali personalizzati ma per migliorare la frequenza di erogazione dei contenuti (e.g. per evitare che lo stesso contenuto venga riproposto più volte sullo stesso dispositivo etc.). Se lo desideri, puoi in ogni momento cancellare tali parametri dal tuo telefonino seguendo le istruzioni riportate ai seguenti link:
•    per i dispositivi Apple:
https://support.apple.com/it-it/HT202074
•    per i dispositivi Android:
https://help.tune.com/marketing-console/googles-advertising-identifier/
.
(ii)
Per la gestione della sicurezza dei tuoi Dati e dei nostri Siti e Applicazioni.
Garantire la sicurezza dei tuoi Dati e dei Prodotti Multimediali Rai è nostro dovere contrattuale e di legge. Ci adoperiamo per rendere i Prodotti Multimediali Rai un luogo sempre più sicuro per i nostri utenti e aderiamo ai più alti standard di sicurezza del settore. Come previsto dal Regolamento, le banche dati interne e gli eventuali trasferimenti a terzi per fini di lavorazione sono gestiti con sistemi di criptaggio, pseudonimizzazione e minimizzazione
(iii)
Per l'elaborazione di dati statistici
.
Rai effettua, anche tramite l’uso dei servizi forniti da terze parti elencati in seguito, analisi statistiche in merito all’uso dei propri Prodotti Multimediali Rai. Si tratta di analisi, effettuate a livello
aggregato
e, quindi, anonimo, che ci consentono di capire aspetti fondamentali legati all’uso dei Siti e delle Applicazioni senza i quali non saremmo in grado di migliorare o aggiornare i servizi che offriamo. Si tratta, ad esempio, delle analisi che ci aiutano ad individuare i contenuti più visualizzati, a misurare l’interesse dei nostri utenti rispetto ai contenuti proposti, valutare qual è l’andamento delle visualizzazioni etc. Elenchiamo di seguito i fornitori di cui ci avvaliamo e ti invitiamo, se desideri ulteriori informazioni, a leggere la loro privacy policy
Ricerche di mercato e rilevazioni di traffico
I servizi descritti nella presente sezione permettono a Rai di monitorare e analizzare i dati di traffico relativamente alle pagine visitate e ai contenuti fruiti.
Audiweb S.r.l. (“Audiweb”)
Rai partecipa alla rilevazione
Audiweb
per la misurazione dei dati di traffico dei media online. Audiweb si avvale di soluzioni tecniche fornite da Nielsen tramite un servizio di raccolta e misurazione dei dati di utilizzo di siti web e applicazioni mobili fornito, in Italia, da The Nielsen Media Italy S.r.l. (“Nielsen”). Nielsen si qualifica quale titolare autonomo del trattamento come risultato di un'analisi approfondita svolta dal team privacy e DPO di Nielsen.
Nielsen, tramite il proprio “SDK” (software development kit), installato sui siti web e le app degli editori che aderiscono al sistema di rilevazione delle audience digitali di Audiweb, raccoglie informazioni sulle modalità con cui gli utenti utilizzano i siti e/o le app ai fini della rilevazione, in forma anonima e aggregata, dei comportamenti di fruizione degli utenti. Le informazioni raccolte dall’SDK, opportunamente elaborate da Nielsen, consentono di ottenere dati sui comportamenti di navigazione degli utenti sui siti/app degli editori che hanno installato l’SDK (per esempio, rilevando i contenuti visitati, i tempi di visione), ma non di conoscerne l’identità o le caratteristiche demografiche.
Le informazioni raccolte sono utilizzate da Nielsen/Audiweb, nell’ambito della propria attività di rilevazione del traffico web, per elaborare analisi e statistiche sulla tipologia, numeri e tempi di fruizione, nonché sui click effettuati su uno o più contenuti durante la navigazione.
Per ulteriori informazioni sui processi attivati dal partner di ricerca Nielsen nella raccolta, elaborazione e trasferimento di informazioni tra le diverse fonti di dati coinvolte nella rilevazione Audiweb ti invitiamo a consultare le note informative presenti sul sito Audiweb:
http://www.audiweb.it/metodologia/note-informative.html
Dati personali raccolti da Nielsen: Indirizzo IP dell’utente, User Agent, Mobile Ad ID, Cookie ID
Luogo del trattamento: i dati sono raccolti nell'Unione Europea (Francoforte) e criptati prima di essere trasferiti negli USA per le elaborazioni -
Privacy Policy
Di seguito sono riportate le istruzioni di disattivazione qualora non desiderassi contribuire alla ricerca Audiweb per la misurazione dei dati di traffico dei media online:
Opt-Out da browser: clicca
qui
Opt-Out da App:
Se hai un dispositivo iOS:
- per le versioni iOS inferiori a 14: entra nelle Impostazioni del dispositivo, seleziona la voce di menu “Privacy”, quindi la voce “Pubblicità”. Abilitando la funzionalità “Limita raccolta dati” l’identificativo del tuo dispositivo non verrà inviato a terze parti. Dovrai effettuare questa operazione per ciascun dispositivo sul quale hai installato l’applicazione
- per la versione iOS14 o superiore: entra nelle Impostazioni del dispositivo, seleziona la voce di menu “Privacy”, quindi la voce “Tracciamento”. Disabilitando la funzionalità “Richiesta tracciamento attività” corrispondente all'applicazione, l’identificativo del tuo dispositivo non verrà inviato a terze parti. Dovrai effettuare questa operazione per ciascun dispositivo sul quale hai installato l’applicazione.
Se hai un dispositivo Android
: entra nelle Impostazioni del dispositivo, seleziona la voce “Google”, quindi la voce “Annunci”. Abilitando la funzionalità “Disattiva Personalizzazione Annunci” l’identificativo del tuo dispositivo non verrà inviato a terze parti. Dovrai effettuare questa operazione per ciascun dispositivo sul quale hai installato l’applicazione
Auditel S.r.l. (“Auditel”)
Rai partecipa alla rilevazione
Auditel
per la misurazione dell’ascolto della televisione in Italia. Tale misurazione comprende anche i casi di fruizione di contenuti televisivi effettuata tramite apparecchi collegati ad internet.
Auditel utilizza per questo la tecnologia "SDK" fornita da ComScore, B.V. (“ComScore”).
Auditel, tramite il c.d. “SDK” (marcatore analitico), installato sui siti web e le app degli editori che aderiscono al Sistema Auditel di Misurazione dei device digitali, raccoglie informazioni sulle modalità con cui gli utenti utilizzano i siti e/o le app ai fini di rilevazione, in forma aggregata, dei contenuti video fruiti tramite gli stessi. Le informazioni raccolte dall’SDK consentono di ottenere dati sui comportamenti di visione degli utenti (per esempio, rilevando i contenuti visitati, i tempi di visione, la tipologia di device nonché l’area geografica di riferimento), ma non di conoscerne l’identità o le caratteristiche demografiche: Auditel infatti per la raccolta dei dati tramite SDK utilizza meccanismi idonei a ridurne il potere identificativo (con riferimento, ad esempio, all’indirizzo IP degli utenti). Le informazioni raccolte sono utilizzate da Auditel, nell’ambito della propria attività di rilevazione degli indici di ascolto, per elaborare analisi e statistiche sulla tipologia e numero di contenuti video fruiti e sui click effettuati su uno o più contenuti video durante la navigazione.
Per ulteriori informazioni sul trattamento dei dati personali effettuato da Auditel e sul Sistema di Misurazione dei device digitali, invitiamo l’utente a consultare la Privacy Policy di Auditel cliccando
qui
Dati personali raccolti: Indirizzo IP, Cookie ID, Device ID sottoposti a opportune misure di anonimizzazione e minimizzazione come prescritte dal Garante per la Protezione dei Dati Personali al fine di ridurne il potere identificativo dell’utente.
Luogo del trattamento: Nel corso del processo di raccolta ed elaborazione dei dati, Auditel si potrà servire della collaborazione di soggetti terzi per lo svolgimento di compiti di natura tecnica od organizzativa (quali ad esempio servizi IT e supporto per la gestione delle opzioni di disattivazione), situati all’interno o all’esterno dell’Unione Europea (es. USA): con riferimento a questi ultimi, in particolare, Auditel adotta tramite i propri fornitori le misure richieste dalla normativa
privacy
per tutelare al meglio i dati degli utenti, quali la sottoscrizione di apposite clausole contrattuali standard approvate dalla Commissione Europea –
Privacy Policy
Di seguito sono riportate le istruzioni di disattivazione qualora non desiderassi contribuire alla ricerca Auditel per il Sistema di misurazione dei device digitali:
Opt-Out da Browser
Per navigazione da browser, cliccare
qui
Opt-Out da App:
Se hai un dispositivo iOS 14 o superiore
: entra nelle Impostazioni del dispositivo, seleziona la voce del menu relativa all’applicazione in uso per cui vuoi disattivare il tracciamento e disabilita la funzionalità “Consenti tracciamento”. Se hai installato l’app su più di un dispositivo mobile, dovrai modificare l’impostazione su ogni dispositivo.
Se hai un dispositivo iOS 13 o inferiore
: entra nelle Impostazioni del dispositivo, seleziona la voce di menu “Privacy”, quindi la voce “Pubblicità” e abilita la funzionalità “Limita raccolta dati”. Se hai installato l’app su più di un dispositivo mobile, dovrai modificare l’impostazione su ogni dispositivo
Se hai un dispositivo Android
: entra nelle Impostazioni del dispositivo, seleziona la voce “Google”, quindi la voce “Annunci” e abilita la funzionalità “Disattiva Personalizzazione Annunci”. Se hai installato l’app su più di un dispositivo mobile, dovrai modificare l’impostazione su ogni dispositivo.
Se, successivamente, desiderassi contribuire nuovamente alla ricerca Auditel per il Sistema di Misurazione dei device digitali, dovrai semplicemente disabilitare l’impostazione “Disattiva Personalizzazione annunci” sui dispositivi Android e “Limita raccolta dati” sui dispositivi iOS 13 o inferiore, o abilitare nuovamente la funzionalità “Consenti tracciamento” sui dispositivi iOS 14 o superiore.
Ulteriori strumenti di rilevazione statistica
Rai Tracking
Rai tracking è un servizio interno Rai che ha lo scopo di monitorare le performance tecniche e la qualità dei servizi offerti.
Dati raccolti: informazioni salvate nei cookie di prima parte e dati di navigazione su Internet.
Luogo del trattamento: Italia
Mapp Intelligence/Webtrekk (Mapp Digital Germany GmbH)
Mapp Intelligence è un servizio di statistica e di targeting comportamentale fornito da Digital Germany Gmbh.
Dati raccolti: informazioni salvate nei cookie e dati di navigazione su Internet.
Luogo del trattamento: Germania –
Privacy Policy
Google Analytics (con IP anonimizzato)
Google Analytics è un servizio di analisi web fornito da Google Inc. ("Google").
Questa integrazione di Google Analytics rende anonimo il tuo indirizzo IP.
Dati personali raccolti: Cookie e Dati di utilizzo.
Luogo del trattamento: USA –
Privacy Policy
–
Opt Out
Google Analytics per Firebase
Google Analytics per Firebase, o Firebase Analytics, è un servizio di analisi fornito da Google Inc.
Per una comprensione dell'utilizzo dei dati da parte di Google, si prega di consultare le norme per i partner di Google al seguente link: https://www.google.com/intl/it/policies/privacy/partners/
Per permettere il funzionamento di Firebase Analytics, Rai usa alcuni identificatori per periferiche mobili (tra cui Android Advertising ID o Advertising Identifier per OS) ovvero tecnologie simili ai cookie.
L'Utente può effettuare l'opt-out da alcune funzioni di Firebase mediante le impostazioni del proprio dispositivo mobile, oppure seguire le istruzioni applicabili a Firebase disponibili al link sopra
Dati Personali raccolti: Dati di Utilizzo e identificatori univoci di dispositivi per la pubblicità (Google Advertiser ID o Identificatore IDFA, per esempio)
Luogo del trattamento: USA –
Privacy Policy
Facebook Analytics for Apps
Facebook Analytics for Apps è un servizio di statistica per applicazioni mobili fornito, in Europa, da Facebook Ireland Ltd.
Dati Personali raccolti: Dati di Utilizzo.
Luogo del trattamento: Irlanda –
Privacy Policy
(iv)
Erogazione di contenuto pubblicitario anche personalizzato
Sui Prodotti Multimediali Rai potrebbero essere erogati contenuti pubblicitari in diverse forme quali banner, video, etc.
Rai Pubblicità S.p.A. (“Rai Pubblicità”) è la concessionaria in esclusiva di RAI. Con specifico riguardo all’attività pubblicitaria digitale effettuata da Rai Pubblicità essa si avvale delle tecnologie e dei servizi offerti da fornitori terzi, in particolare: dell'adserver “SmartX” di Smartclip Europe GmbH (“smartclip”) e della Data Management Platform (DMP), denominata Exaudi, della società Blendee S.r.l. (“Blendee”) .
Rai e Rai Pubblicità agiscono in contitolarità o come titolari autonomi secondo le finalità sotto riportate.
Attività in contitolarità tra Rai e Rai Pubblicità
Rai e Rai Pubblicità, agiscono in qualità di contitolari del trattamento ai sensi dell’art. 26 del Regolamento per la creazione e la raccolta di:
un identificativo assegnato a tutti gli utenti che navigano in ambiente Rai, ossia un cd. ID probabilistico (non direttamente riconducibile all’utente);
soltanto rispetto agli utenti registrati, di un identificativo basato su un elemento deterministico (con pseudonimizzazione istantanea dell’indirizzo e-mail usato in fase di accesso negli ambienti Rai)
.
Rai e Rai Pubblicità hanno determinato congiuntamente di creare questi identificativi per sostituire progressivamente gli identificativi di terza parte (elencati nei paragrafi successivi), considerato che l’utilizzo di un qualche tipo di identificativo digitale è necessario, da parte di RAI, per eventuale profilazione editoriale in vista di una possibile erogazione di contenuti editoriali personalizzati e, da parte di Rai Pubblicità, per profilazione ed erogazione pubblicitaria (attività, queste ultime, svolte in qualità di autonomo titolare rispettivamente da parte di Rai e di Rai Pubblicità). Rai e Rai Pubblicità hanno però scelto di farlo evitando di usare i dati cd. “in chiaro” (come nome, cognome, indirizzo e-mail, etc.) o di avvalersi di un fornitore esterno, nel più ampio rispetto della privacy.
Oltre a quanto illustrato nel presente paragrafo, è possibile visionare anche l'
Informativa estesa sui cookie di Rai
.
Contenuto essenziale dell’accordo di contitolarità in ottemperanza di quanto previsto dall’art. 26 del Regolamento
.
Rai e Rai Pubblicità hanno stabilito, mediante un accordo interno, le rispettive responsabilità in merito all’osservanza degli obblighi derivanti dalla normativa applicabile, con particolare riguardo all'eventuale esercizio dei diritti dell'interessato, e le rispettive funzioni di comunicazione delle informazioni di cui agli articoli 13 e 14 del Regolamento.
In ottemperanza a quanto previsto dall’art. 26 del Regolamento, si riporta il contenuto essenziale dell’accordo tra i due contitolari:
i contitolari del trattamento sono Rai – Radiotelevisione italiana S.p.A., con sede legale in Roma, Viale Mazzini n. 14, P. IVA 06382641006 e Rai Pubblicità S.p.A.;
il Responsabile della protezione dei dati (RPD o DPO) di Rai è contattabile all’indirizzo e-mail: dpo@rai.it. Il Responsabile della protezione dei dati (RPD o DPO) di Rai Pubblicità è contattabile all’indirizzo e-mail dpo@raipubblicita.it;
i dati personali creati e raccolti dai contitolari sono un identificativo assegnato a tutti gli utenti che navigano in ambiente Rai, un cd. ID probabilistico (non direttamente riconducibile all’utente) e, soltanto rispetto agli utenti registrati, un identificativo basato su un elemento deterministico (pseudonimizzazione istantanea dell’indirizzo e-mail usato in fase di accesso negli ambienti Rai), entrambi utilizzabili  - in un secondo momento da Rai e Rai Pubblicità in autonomia – per il perseguimento delle rispettive finalità di eventuale profilazione editoriale e di erogazione e profilazione pubblicitaria;
per la creazione e la raccolta di tali identificativi, i contitolari potranno servirsi di fornitori terzi, specializzati nell’ambito della pubblicità online e/o fornitori di server all’interno dei quali sono gestiti i dati personali raccolti e trattati;
il trattamento dei dati personali in oggetto avverrà esclusivamente all’interno di uno Stato membro dell’Unione Europea o in un altro Paese facente parte dello Spazio Economico Europeo;
ove ne siano tenuti, entrambi i contitolari collaboreranno nel garantire all’interessato l’esercizio dei diritti di cui agli articoli 15-22 del Regolamento; alla luce della tipologia di dati personali trattati in contitolarità (ossia identificativi di prima parte pseudonimi), risulta applicabile quanto regolato dall’articolo 11 e dall’articolo 12 paragrafo 2, del Regolamento; in quanto, come previsto dalla citata normativa, le finalità del trattamento in esame “non richiedono (…) l’identificazione dell’interessato”;
i dati personali raccolti in contitolarità non sono salvati su server Rai ma esclusivamente sui dispositivi degli utenti sotto forma di cookie o tecnologia similare per 12 (dodici) mesi;
il punto di contatto per gli interessati per tutti i trattamenti svolti in contitolarità da Rai e da Rai Pubblicità è in Rai ed è contattabile tramite il form presente nella pagina web del
Contact Center
o tramite l’indirizzo e-mail supporto@rai.it
Attività in titolarità autonoma di Rai e di Rai Pubblicità
Previo tuo
consenso
, per l’attività di erogazione pubblicitaria digitale Rai Pubblicità raccoglierà, tramite i cookie rilasciati da smartclip e Blendee, dati e informazioni che ti permetteranno di visualizzare pubblicità in linea con le tue preferenze/caratteristiche, anche basate sui tuoi comportamenti di navigazione.
Inoltre, sempre previo tuo
consenso
, Rai comunicherà a Rai Pubblicità, ai fini del trattamento effettuato da quest’ultima mediante DMP di Blendee, i dati personali di prima parte relativi a “sesso” ed “età” (quest’ultima desunta dall’anno di nascita) da te conferiti in fase di registrazione ai Prodotti Multimediali Rai (nel prosieguo “dati demografici”) utili alla personalizzazione della pubblicità nei diversi ambienti Rai a cui ti connetterai.
Tanto i dati relativi al tuo comportamento di navigazione quanto i dati demografici potranno essere utilizzati da Rai Pubblicità per creare dei profili di categorie di utenti (cluster) al fine di promuovere contenuti pubblicitari (anche di terzi) in linea con le tue preferenze e caratteristiche.
Poiché i dati demografici sono comunicati a Rai Pubblicità per mezzo dell’utilizzo di cookie, la finalità della personalizzazione del contenuto pubblicitario potrebbe non essere perseguita a seguito del consenso espresso se, sul dispositivo locale attraverso il quale si sta effettuando la navigazione sui Prodotti Multimediali Rai, non è stato prestato in precedenza anche il consenso all’uso dei cookie del fornitore Blendee o alle finalità per le quali Blendee acquisisce i dati di tracciamento per conto di Rai Pubblicità. Puoi in ogni momento verificare i consensi espressi all’uso dei cookie nella pagina “Gestione preferenze” accessibile dalla sezione “Preferenze Cookie” presente nel footer dei siti web Rai, nella sezione “Altro” del menù dell’applicazione mobile e nella sezione "Preferenze Privacy" della voce di menu “Supporto” dell’app per tv connesse.
In assenza di consenso continuerai a ricevere contenuti pubblicitari non personalizzati in quanto non verrà trattata alcuna informazione a te riferibile; per la trasmissione di tali annunci verrà utilizzato temporaneamente, sulla base del legittimo interesse, l’indirizzo IP. Per opporsi a tale trattamento è possibile disattivare la spunta della finalità “Pubblicità non personalizzata” presente nella pagina di “Gestione preferenze” oppure scrivere a Rai Pubblicità all’indirizzo e-mail privacy@raipubblicita.it
Rai Pubblicità è titolare autonomo del trattamento, pertanto, modalità di raccolta dei dati, tempistiche di conservazione degli stessi, cancellazione e misure di sicurezza adottate saranno sotto il suo stretto controllo. Per maggiori informazioni sull’attività pubblicitaria digitale e sulla personalizzazione dei contenuti pubblicitari effettuate da Rai Pubblicità S.p.A.  nonché sui dati raccolti potrai consultare il link
https://www.raipubblicita.it/cookie-policy-attivita-pubblicitaria-digital/
Rai Pubblicità ha designato Blendee e Smartclip, ai sensi dell’art. 28 del GDPR, Responsabili del trattamento.
Come posso gestire il consenso all’utilizzo dei dati demografici per la profilazione pubblicitaria?
Puoi revocare in ogni momento il consenso prestato alla comunicazione e al trasferimento dei dati demografici semplicemente gestendo le impostazioni del tuo account disponibili nell'Area Riservata.
Effettua l’accesso e accedi alla sezione “Gestione Account” sezione “Pubblicità Profilata”.
Sempre dalla pagina di Account, potrai anche richiedere la cancellazione dal nostro archivio del tuo account e dei tuoi dati personali.
Quali sono le conseguenze della scelta di acconsentire o meno alla comunicazione a Rai Pubblicità dei dati demografici per il servizio di profilazione pubblicitaria?
Se acconsenti a tale trattamento i contenuti pubblicitari che ti verranno proposti potranno essere in linea con le tue caratteristiche.
Se non acconsenti a tale trattamento, i tuoi dati demografici non verranno comunicati a Rai Pubblicità pertanto i contenuti pubblicitari, che potresti continuare a ricevere, non saranno personalizzati secondo le tue caratteristiche demografiche
ma saranno generalisti.
Il consenso dato alla personalizzazione dei contenuti pubblicitari sulla base delle proprie caratteristiche demografiche potrebbe non esser attivo sul dispositivo che stai utilizzando se in precedenza non è stato prestato il consenso all’utilizzo dei cookie di profilazione pubblicitaria
Come posso gestire il consenso alla raccolta dei dati relativi alle abitudini di navigazione ai fini della profilazione pubblicitaria (raccolta dati tramite cookie)?
Nel momento in cui navighi sui Prodotti Multimediali Rai, Rai Pubblicità attraverso l’adserver di smartclip e la DMP di Blendee raccoglie dati personali attraverso l’installazione di cookie o tecnologie similari sul tuo dispositivo.
Le informazioni che vengono raccolte sono a titolo informativo:
•    indirizzo IP;
•    informazioni approssimative su area geografica da cui opera l’utente (delle quali Rai Pubblicità ha disponibilità solo nel momento in cui viene effettuata la singola erogazione pubblicitaria all’utente);
•    dati propri del protocollo http (ad es. indirizzo web visitato o URL, dati relativi al giorno-ora di interazione, dati relativi alle caratteristiche tecnologiche del device collegato, ecc.);
•    informazioni relative all’interazione dell’utente con la campagna pubblicitaria (es. click, percentuale di completamento della visione del video pubblicitario);
•    dati di classificazione dei contenuti editoriali visitati (ossia identificativo della posizione pubblicitaria e metadati editoriali) veicolati da RAI nella richiesta di erogazione pubblicitaria proveniente dalle properties RAI;
•    dati di classificazione delle abitudini di navigazione dell’utente, ottenuti attraverso l’analisi di specifici comportamenti (es.: numero di accessi ai contenuti “Fiction” nel periodo x, momento della giornata di accesso, etc.);
•    identificatori del dispositivo;
•    identificatori pubblicitari (es. IDFA, AAID);
•    cookies id;
•    server log.
La richiesta di prestare o negare il consenso all’installazione dei cookie o tecnologie similari è comunicata al tuo primo accesso ai Prodotti Multimediali Rai attraverso un’informativa breve presentata in forma di banner o comunque ogni qual volta tale banner è proposto all’avvio della navigazione.
Il consenso precedentemente accordato può essere, in ogni momento, da te revocato accedendo alla pagina “Gestione preferenze".
Potrai altresì gestire le preferenze relative ai cookie di tracciamento di terze parti direttamente all'interno del tuo browser o dispositivo fino ad impedire che terze parti possano installarne.
In particolare:
- In caso di accesso ai Prodotti Multimediali Rai via browsing, tramite le preferenze del browser è possibile eliminare i cookie ai quali, in precedenza, si è dato il consenso per l’installazione. Di seguito riportiamo una serie di link che spiegano ed introducono le varie procedure per gestire i cookie nei principali browser ad oggi sul mercato:
•
Google Chrome
•
Mozilla Firefox
•
Apple Safari
•
Microsoft Edge
•
Microsoft Internet Explorer
- In caso di accesso da app mobile, potrai altresì limitare la raccolta di dati ai fini della personalizzazione pubblicitaria operando sulle “Impostazioni” del tuo dispositivo mobile:
•    sui dispositivi iOS, dopo aver selezionato “Impostazioni”, attiva l'impostazione "Limita monitoraggio annunci" che trovi nella sezione Pubblicità della voce “Privacy”;
•    sui dispositivi Android, dopo aver selezionato “Impostazioni”, attiva l'impostazione "Disattiva personalizzazione annunci" o "Disattiva annunci basati sugli interessi" che trovi nella sezione “Annunci” della voce “Privacy”;
- In caso di accesso da Smart Tv, per modificare il consenso alla trasmissione dei parametri identificatori del dispositivo e dei dati di utilizzo è necessario agire sulle impostazioni della smart tv. Poiché le istruzioni differiscono in base alle diverse marche e ai vari modelli, ti invitiamo a leggere e seguire le istruzioni illustrate nel manuale d’uso della tua smart tv o quanto riportato, in riferimento alle principali marche e modelli nella nostra
pagina FAQ
.
(v)
Tutela o difesa di diritti in sede giudiziaria
.
Possiamo trattare i tuoi Dati personali per tutelare o difendere un nostro diritto davanti ad un giudice, o presso altre autorità competenti.
(vi)
Adempimento degli obblighi previsti da leggi o regolamenti vigenti, anche in materia contabile e fiscale
.
Ciò vuol dire che, quando la legge ci impone determinati obblighi che comportano il Trattamento dei tuoi Dati Personali, dovremo procedere ad effettuare tale Trattamento per le finalità previste dalla legge stessa.
(vii)
Fornitura dei servizi richiesti
.
Tutte le volte in cui vuoi usufruire dei servizi che ti offriamo (quali, ad esempio, la registrazione sui nostri Prodotti Multimediali) o desideri partecipare a iniziative promosse da Rai, tratteremo i tuoi Dati Personali per fornirti quanto ci chiedi e, quindi, tratteremo i tuoi Dati per adempiere ai nostri obblighi contrattuali. Per l’adesione al servizio di newsletter, tale servizio potrà essere erogato solo se ci consenti espressamente di farlo. Inoltre, se ci hai contattato per ottenere informazioni su servizi o per qualsivoglia tua esigenza, è nostro compito soddisfare le tue richieste e, a tal fine, ti risponderemo usando i contatti che hai condiviso per l’inoltro della richiesta.
In particolare, ti segnaliamo quanto segue con riferimento ai seguenti servizi.
Registrazione
Rai ti offre la possibilità di effettuare la registrazione sui Siti e Applicazioni e di accedere, così, ad un’area riservata.
Se decidi di registrarti puoi farlo compilando il modulo presente nella sezione Accedi/Registrati o attraverso l’utilizzo delle tue credenziali di accesso già esistenti e memorizzate da un servizio di social networking, come ad esempio Facebook, Google, Twitter, Apple, ecc. Se scegli di utilizzare un account social, i dati necessari per la corretta registrazione al nostro servizio (nome, cognome, email, etc) sono forniti direttamente dalla piattaforma social al nostro applicativo proprietario Rai Single Sign-On (“RaiSSO”) rendendo l’operazione di iscrizione più rapida e semplice in quanto richiederà la compilazione manuale per quei soli dati personali non forniti dal social network. L’applicativo RaiSSO ci permette di poter soddisfare tutte le tue richieste di registrazione attraverso il trattamento dei Dati Personali che ci comunichi al momento della compilazione del modulo o attraverso il tuo account social e di alcuni dati di navigazione.
Per sapere di più su cosa intendiamo con l’espressione “Dati di navigazione”, consulta la sezione C del presente documento. Ti ricordiamo, a tal proposito, che hai 48 ore di tempo per completare il processo di registrazione e, qualora allo spirare di tale termine il processo non sia completato, i tuoi Dati saranno irrimediabilmente cancellati. Sarà, inoltre, nostra cura procedere alla cancellazione del tuo account nel caso in cui lo stesso rimanga inattivo per un periodo di tempo di 2 anni a partire dalla data del tuo ultimo accesso al servizio.
Per la gestione della registrazione che avviene attraverso il tuo social account, Rai si avvale del seguente servizio:
SAP Customer Data Cloud
Si tratta di un servizio di registrazione ed autenticazione fornito da SAP America, Inc e utilizzato da Rai per gestire la registrazione degli utenti sulle Properties nelle quali tale funzionalità è attiva.
Se effettui il log-in tramite questo servizio, ti potrebbe essere assegnato un codice identificativo che potrebbe consentirci la tua identificazione. Ti ricordiamo che, qualora lo desiderassi, potrai comunque richiedere la cancellazione del tuo account e quindi dell'id generato dal sistema e qui descritto.
Dati personali raccolti: Cookie, Nome, Cognome, Data di nascita, Sesso, Email. Nel caso in cui utilizzi il tuo account social, informazioni social che hai autorizzato.
Luogo del trattamento: Europa –
Privacy Policy
Adesione ad iniziative promosse da Rai
Potremo trattare i tuoi Dati personali per permetterti di aderire ad iniziative di qualsivoglia natura, ad esempio di natura sociale, da noi promosse. In questo caso, i Dati personali trattati saranno quelli che ti indicheremo di volta in volta quanto forniremo istruzioni specifiche sulla partecipazione alla specifica iniziativa.
Newsletter
Se ci presti il tuo consenso, potremo inviare newsletter, anche di natura commerciale o  promozionale, all’indirizzo email che ci fornisci per iscriverti a tale servizio. Ti ricordiamo che Rai ti offre la possibilità di cancellarti dalla newsletter in ogni momento o cliccando sul pulsante di cancellazione che sarà presente in calce ad ogni email che ti inviamo, oppure gestendo le tue impostazioni privacy nella tua area riservata (se sei registrato).
(viii)
Personalizzazione dell’offerta editoriale
Se lo desideri e solo a condizione che ci presti il tuo consenso, ti erogheremo - ove abilitato - il servizio di personalizzazione che abbiamo studiato per offrirti contenuti editoriali linea con i tuoi interessi.
Per offrirti questo servizio, Rai potrà utilizzare i Dati Personali che ci hai comunicato in fase di registrazione e alcuni dati di navigazione (ad esempio, l'indirizzo IP, il dispositivo utilizzato, le caratteristiche del browser e del sistema operativo utilizzati dall'Utente, le varie connotazioni temporali della visita - quali il tempo di permanenza su ciascuna pagina- e i dettagli relativi al tuo itinerario di navigazione), per esaminare i tuoi gusti e preferenze e proporti contenuti in linea con gli stessi.
Queste analisi, che hanno funzione anche predittiva, vengono effettuate attraverso strumenti automatizzati che ci permettono di valutare le tue azioni, scelte o navigazioni e, così, dedurre da queste informazioni, tramite algoritmi matematici, le tue preferenze.
Gli strumenti tecnici che utilizziamo a questo fine, sono programmati per rilevare ed elaborare ogni ulteriore e successivo input che ci fornisci durante la tua esperienza di navigazione. Questo implica che potremmo proporti di volta in volta contenuti differenti perché le nostre banche dati sono continuamente arricchite da ulteriori informazioni derivate dalle tue abitudini di navigazione e/o dall’uso che fai dei nostri Prodotti Multimediali.
Rai si avvale, in particolare, del seguente servizio per gestire l’offerta di personalizzazione:
Mapp Marketing Automation Webtrekk (Mapp Digital Germany GmbH)
Mapp Marketing Automation è un servizio che permette la raccomandazione di contenuti a partire del comportamento dell’utente (pagine visitate, contenuti cliccati etc.) sulle pagine web visitate.
Dati Personali raccolti cookie e altri Dati di navigazione.
Luogo del trattamento: Germania –
Privacy Policy
ContentWise
ContentWise è un servizio per il suggerimento di contenuti basato sulla storia di navigazione dell'utente e fornito da Engineering Ingegneria Informatica S.p.A.
Rai utilizza tale servizio allo scopo di offrire contenuti personalizzati agli Utenti registrati nei Prodotti Multimediali Rai su cui tale servizio è attivo.
Attraverso l'uso di tale servizio, viene assegnato all'Utente un codice identificativo univoco che, in quanto creato sulla base di dati sui quali è stato applicato un processo di hashing, non permette l’individuazione dell’utente che rimante pertanto anonimo.
Qualora l'Utente desiderasse chiedere a Rai la cancellazione al servizio, potrà semplicemente disabilitare la funzione di personalizzazione dell’offerta editoriale accedendo all’area di gestione del proprio account.
Per ottenere ulteriori informazioni sull'uso di tale servizio, l'Utente è pregato di contattare il Titolare del Trattamento alle informazioni di contatto contenute nel presente documento.
Dati Personali raccolti: sesso, età e dati di utilizzo.
Luogo del trattamento: Europa – Privacy Policy
Quali sono le conseguenze se scegli di avvalerti del servizio di personalizzazione dei contenuti
Se acconsenti a tale trattamento cercheremo, semplicemente, di farti vedere (in maniera preminente) quello che tu vuoi vedere (o che riteniamo tu voglia vedere), migliorando, quindi, la tua esperienza di navigazione.
Se non acconsenti, i nostri Siti e Applicazioni hanno comunque delle funzionalità di base che ti permettono, ad esempio, di riprendere la visione di contenuti audio/video laddove tu ne abbia interrotto la riproduzione o ti propongono gli episodi successivi di una serie che stai seguendo o le puntate precedenti del tuo show preferito etc., ma non potremo suggerirti contenuti affini a quelli di tuo gradimento.
Come posso gestire il consenso alla personalizzazione?
Puoi revocare/modificare in ogni momento il consenso prestato per tale trattamento semplicemente gestendo le impostazioni del tuo account disponibili nell'area riservata o contattando Rai o il nostro RPD alle informazioni di contatto contenute in questo documento.
(ix)
Monitoraggio della nostra reputazione online e analisi delle nostre pagine o programmi presenti sui social network (ad esempio piattaforme come Facebook e Twitter).
Rai è presente, con le proprie pagine ufficiali, sui vari social networks (Facebook, Twitter, Instagram, ecc) e monitora i commenti/post o gli altri contenuti pubblicati dagli utenti sia sulle proprie pagine ufficiali che, in generale, su tali piattaforme, soprattutto tutte le volte in cui i contenuti che pubblichi fanno riferimento a noi o noi siamo “chiamati in causa” a qualsiasi titolo (siamo “
taggati
” con un carattere “chiocciola” o un “cancelletto”, siamo citati
etc
.). Monitoriamo tali contenuti per il fine di offrirti chiarimenti o delucidazioni, per esporre il nostro punto di vista se il nostro intervento è sollecitato in una conversazione o se rispondiamo a tuoi commenti su un nostro post, nonché per difenderci da eventuali illeciti o reati perpetrati nei nostri confronti.
Analizziamo, inoltre, la performance (in termini di visualizzazioni e condivisioni, ad esempio) dei programmi pubblicati su tali social attraverso strumenti di analisi forniti ad hoc dalla piattaforma che utilizziamo.
Per quanto riguarda in particolare l’uso di
Twitter
, per il monitoraggio dei “
Tweet
“ e degli altri contenuti che pubblichi e per l’analisi delle performance dei nostri programmi presenti sul tale piattaforma, usiamo un applicativo proprietario che ci permette di svolgere compiutamente tali attività a partire dall’analisi di Dati personali quali: il tuo
nickname
, testo del Tweet, orario, tipologia del dispositivo utilizzato, foto e, se hai fornito questo Dato a Twitter, il luogo in cui ti trovi.
Possiamo, inoltre, lanciare delle campagne informative o promozionali online nel pieno rispetto delle regole che ciascun social network stabilisce per la gestione di campagne sul proprio spazio web.
Per la gestione delle nostre “
campagne social
”, utilizziamo alcuni strumenti di terze parti che forniscono il servizio di pianificazione delle campagne sulle piattaforme social
Facebook Business Manager
Piattaforma di acquisto di campagne social su dati Facebook. Pur non avendone un accesso diretto, Rai utilizza i dati forniti dalla piattaforma per per la targetizzazione delle proprie campagne, il retargeting delle campagne stesse, e le analisi aggregate di post valutazione
Dati personali raccolti: Cookie e Dati di utilizzo
Luogo del trattamento : USA –
Privacy Policy
Google Adwords
Piattaforma di acquisto di campagne social su dati Google. Pur non avendone un accesso diretto, Rai utilizza i dati forniti dalla piattaforma per per la targetizzazione delle proprie campagne, il retargeting delle campagne stesse, e le analisi aggregate di post valutazione
Luogo del trattamento : USA –
Privacy Policy
Quando lanciamo una campagna o una qualsiasi iniziativa, abbiamo bisogno di capirne l’andamento e, soprattutto, di capire qual è il tuo livello di gradimento dell’iniziativa promossa. Per effettuare questo tipo di valutazioni ci avvaliamo della collaborazione di terze parti che ci consegnano dei report sull’andamento delle iniziative del caso. Questi terzi ci restituiscono dei report di analisi che vengono effettuate a partire da dati di navigazione (vedi la sezione B del presente documento), in forma anonima e aggregata. È pertanto impossibile sia per tali terzi che per Rai risalire all’identità del singolo Interessato.
I Dati utilizzati per la redazione di tali report non sono di proprietà di Rai, che è stata nominata Responsabile del Trattamento, ma di tali terzi che ne sono titolari e li trattano in ossequio alla propria privacy policy.
Per non essere oggetto di tracciamento pubblicitario sulle piattaforme social, dovrai gestire le impostazioni privacy del tuo account sulla piattaforma social di riferimento (Facebook, Twitter, Instagram, ecc).
x.
Per permetterti di accedere e/o interagire con piattaforme esterne quando navighi sui nostri Siti o Applicazioni
Questo tipo di servizi permette di visualizzare ed accedere a contenuti ospitati su piattaforme esterne direttamente dai Siti o Applicazioni di Rai e di interagire con essi.
Widget Instagram (Instagram, Inc.)
Instagram è un servizio di visualizzazione di immagini gestito da Instagram, Inc. che permette a Rai di integrare tali contenuti all’interno delle proprie pagine.
Dati Personali raccolti: Cookie e Dati di Utilizzo.
Luogo del trattamento : USA –
Privacy Policy
Widget Google Maps (Google Inc.)
Google Maps è un servizio di visualizzazione di mappe gestito da Google Inc. che permette a Rai di integrare tali contenuti all’interno delle proprie pagine.
Dati Personali raccolti: Cookie e Dati di Utilizzo.
Luogo del trattamento : USA –
Privacy Policy
Questo tipo di servizi funziona principalmente tramite l’uso di cookie o altri marcatori, anche temporanei. Per scoprire come prestare il consenso all’uso di cookie (anche di terze parti, come nel caso di questi servizi), come revocare tale consenso e come gestire i cookie direttamente dal tuo browser, ti invitiamo a consultare la nostra
Cookie Policy
.
Condivisione dei contenuti con piattaforme esterne (in particolare social network)
I servizi che elenchiamo di seguito, ti permettono, in particolare, di condividere i contenuti presenti sui Prodotti Multimediali Rai con i social network.
Ti informiamo, inoltre, che sulle pagine dei Siti o Applicazioni sui cui sono installati questi servizi, è possibile che vengano raccolti Dati relativi alla tua navigazione sulla pagina anche nel caso in cui non dovessi utilizzare il servizio.
Ci avvaliamo dei seguenti servizi:
Pulsante Mi Piace e widget sociali di Facebook (Facebook, Inc.)
Il pulsante “Mi Piace” e i widget sociali di Facebook sono servizi di interazione con il social network Facebook, forniti da Facebook, Inc.
Dati personali raccolti: Cookie e Dati di utilizzo.
Luogo del trattamento: USA –
Privacy Policy
Pulsante Tweet e widget sociali di Twitter (Twitter, Inc.)
Il pulsante Tweet e i widget sociali di Twitter sono servizi di interazione con il social network Twitter, forniti da Twitter, Inc.
Dati personali raccolti: Cookie e Dati di utilizzo.
Luogo del trattamento: USA –
Privacy Policy
E.    Quali sono i Destinatari dei tuoi Dati
I tuoi Dati Personali potranno essere comunicati a specifici Destinatari, cui i Dati sono comunicati per consentirci di svolgere correttamente tutte le attività di Trattamento illustrate nel presente documento.
Tali Destinatari, possono trattare i tuoi Dati Personali in qualità di:
-    Responsabili del Trattamento o
-    Persone Autorizzate al Trattamento.
Per ulteriori informazioni su chi sono questi soggetti e per quale motivo e sulla base di quali garanzie possiamo comunicare loro i tuoi Dati, consulta la sezione A lettere d) e f) del presente documento.
Se richiesto dalla legge o per prevenire o reprimere la commissione di illeciti o reati i tuoi Dati Personali potranno essere comunicati ad enti pubblici o all’autorità giudiziaria senza che questi vengano considerati Destinatari (vedi art.4 numero 9 del Regolamento) e, quindi, senza che costoro ricevano istruzioni in merito al Trattamento che dovranno effettuare.
Per ottenere maggiori informazioni sui soggetti cui i tuoi Dati possono essere comunicati, contattaci all’indirizzo email contenuto nell’Introduzione del presente documento.
F.    Per quanto tempo saranno trattati i tuoi Dati
Il Regolamento stabilisce che i tuoi Dati Personali debbano essere “
conservati in una forma che consenta l’identificazione degli Interessati per un arco di tempo non superiore al conseguimento delle finalità per le quali sono trattati; i Dati Personali possono essere conservati per periodi più lunghi a condizione che siano trattati esclusivamente a fini di archiviazione nel pubblico interesse, di ricerca scientifica o storica o a fini statistici, conformemente all’articolo 89, comma 1, fatta salva l’attuazione di misure tecniche e organizzative adeguate richieste dal presente regolamento a tutela dei diritti e delle libertà dell’Interessato
” (vedi art. 5 comma 1 lettera e) del Regolamento).
Fatte salve tutte le ulteriori informazioni specifiche che ti sono state fornite all’interno del presente documento con riferimento a ciascun trattamento, ti segnaliamo quanto segue.
Nel rispetto di tale principio, tratteremo i tuoi Dati limitatamente al tempo necessario per perseguire le finalità di trattamento elencate alla sezione D del presente documento.
In particolare, i tuoi Dati Personali saranno trattati per un periodo di tempo pari al minimo necessario, come indicato dal Considerando 39 del Regolamento, ossia fino alla cessazione dei rapporti contrattuali in essere tra te ed il Titolare del Trattamento fatto salvo un ulteriore periodo di conservazione che potrà essere imposto da norme di legge come anche previsto dal Considerando 65 del Regolamento.
Per quanto concerne le attività di Trattamento che effettuiamo sulla base del tuo consenso, ti ricordiamo che potrai sempre revocare tale consenso imponendoci, da subito, di cessare le relative attività di Trattamento.
Ti ricordiamo inoltre che sarà nostra cura procedere alla cancellazione dei dati che ci hai fornito dopo 48 ore dall’inizio del processo di registrazione, nel caso in cui tu non lo abbia completato. I dati del tuo account saranno inoltre cancellati se lo stesso rimanga inattivo per un periodo di tempo di 2 anni a partire dalla data del tuo ultimo accesso al servizio.
Per ulteriori informazioni sulla revoca del consenso, consulta la sezione D del presente documento.
G.    Quali sono i tuoi diritti e come esercitarli
Il Regolamento riconosce agli Interessati numerosi diritti.
Potrai senz’altro esercitare tali diritti semplicemente:
-    scrivendo a Rai all’indirizzo email
supporto@rai.it
o, in alternativa,
-    contattando il nostro RPD all’indirizzo email contenuto nella sezione B del presente documento.
Potrai esercitare, inoltre, alcuni diritti in completa autonomia ogni qual volta ti forniremo, sui Siti o sulle Applicazioni, gli strumenti tecnico/operativi necessari (ad esempio accedendo all’area del tuo Account), anche ai sensi di legge.
Ai sensi dell’art. 12 del Regolamento hai diritto di ricevere nostro riscontro entro 1 mese dalla data della tua richiesta. T’informiamo che è nostra facoltà prorogare tale termine di ulteriori 2 mesi, se necessario, tenuto conto della complessità e del numero delle tue richieste.
In questo caso, t’informeremo di tale proroga e ti spiegheremo perché abbiamo bisogno di più tempo, entro e non oltre 1 mese dal ricevimento della tua richiesta.
Se ci contatterai tramite strumenti di comunicazione elettronici, ad esempio, tramite la tua email, siamo tenuti a riscontrare la tua richiesta utilizzando lo stesso mezzo di comunicazione da te prescelto e, quindi, ti invitiamo a controllare la casella email o l’altro strumento di comunicazione che hai scelto di usare.
Nel caso di utilizzo della tua casella di posta elettronica, prima di contattarci per sollecitare un nostro riscontro, t’invitiamo a controllare il folder “spam” della stessa, per verificare che la nostra risposta non sia finita tra le email “indesiderate”.
L’esercizio dei diritti è completamente gratuito, ma ci riserviamo di chiedere il rimborso dei costi amministrativi che abbiamo sopportato qualora le tue richieste fossero manifestamente infondate o eccessive, soprattutto per il loro carattere ripetitivo, ferma restando la possibilità di rifiutare di soddisfare la richiesta in presenza di elementi che dimostrino il carattere manifestamente infondato o eccessivo della richiesta medesima.
Segue un elenco dettagliato dei tuoi diritti:
-
Diritto di accesso
-->  avrai il diritto, a norma dell'articolo 15, comma 1 del Regolamento, di ottenere da Rai la conferma che sia o meno in corso un Trattamento dei tuoi Dati Personali e in tal caso, di ottenere l'accesso a tali Dati Personali ed alle seguenti informazioni:
o    le finalità del Trattamento;
o    le categorie di Dati Personali oggetto del Trattamento;
o    i Destinatari o le categorie di Destinatari a cui i tuoi Dati Personali sono stati o saranno comunicati, in particolare se Destinatari di paesi terzi o organizzazioni internazionali;
o    quando possibile, il periodo di conservazione dei Dati Personali previsto oppure, se non è possibile, i criteri utilizzati per determinare tale periodo;
o    l'esistenza del diritto dell'Interessato di chiedere al Titolare del Trattamento la rettifica o la cancellazione dei Dati Personali o la limitazione del Trattamento dei Dati Personali che lo riguardano o di opporsi al loro Trattamento;
o    il diritto di proporre reclamo a un'autorità di controllo; g)
o    ove applicabile, qualora i Dati Personali non siano raccolti presso l'Interessato, tutte le informazioni disponibili sulla loro origine;
o    l'esistenza di un processo decisionale automatizzato, compresa la profilazione di cui all'articolo 22, commi 1 e 4, del Regolamento e, in tal caso, informazioni significative sulla logica utilizzata, nonché l'importanza e le conseguenze previste di tale Trattamento per l'Interessato.
Il diritto di accesso ti consente di ricevere una copia dei tuoi Dati Personali che sono oggetto del Trattamento. Tale copia è gratuita ma, in caso di richiesta di ulteriori copie, ci riserviamo di addebitarti un contributo spese ragionevole basato sui costi amministrativi che abbiamo sopportato.
-
Diritto di rettifica
: potrai ottenere, a norma dell'articolo 16 del Regolamento, la rettifica dei tuoi Dati Personali che risultino inesatti. Tenuto conto delle finalità del Trattamento, inoltre, potrai ottenere l'integrazione dei tuoi Dati Personali che risultino incompleti, anche fornendo una dichiarazione integrativa.
-
Diritto alla cancellazione
: potrai ottenere, a norma dell'articolo 17, comma 1 del Regolamento, la cancellazione dei tuoi Dati Personali senza ingiustificato ritardo e noi avremo l'obbligo di cancellare i tuoi Dati Personali, qualora sussista anche solo uno dei seguenti motivi:
o    i Dati Personali non sono più necessari rispetto alle finalità per le quali sono stati raccolti o altrimenti trattati;
o    hai provveduto a revocare il consenso su cui si basa il Trattamento dei tuoi Dati Personali e non sussiste altro fondamento giuridico per il loro Trattamento;
o    ti sei opposto al Trattamento ai sensi dell'articolo 21, comma 1 o 2 del Regolamento e non sussiste, da parte nostra, alcun motivo legittimo prevalente per procedere al Trattamento dei tuoi Dati Personali;
o    i tuoi Dati Personali sono stati trattati illecitamente;
o    risulta necessario cancellare i tuoi Dati Personali per adempiere ad un obbligo di legge previsto da una norma comunitaria o di diritto interno.
In alcuni casi, come previsto dall'articolo 17, comma 3 del Regolamento, il Titolare del Trattamento è legittimato a non provvedere alla cancellazione dei tuoi Dati Personali qualora il loro Trattamento sia necessario, ad esempio, per l'esercizio del diritto alla libertà di espressione e di informazione, per l'adempimento di un obbligo di legge, per motivi di interesse pubblico, per fini di archiviazione nel pubblico interesse, di ricerca scientifica, storica o a fini statistici, per l’accertamento, l’esercizio o la difesa di un diritto in sede giudiziaria.
-
Diritto di limitazione del trattamento
: potrai ottenere la limitazione del Trattamento, a norma dell'articolo 18 del Regolamento, nel caso in cui ricorra una delle seguenti ipotesi:
o    hai contestato l'esattezza dei tuoi Dati Personali (la limitazione si protrarrà per il periodo necessario al Titolare del Trattamento per verificare l'esattezza di tali Dati Personali);
o    il Trattamento è illecito ma ti sei opposto alla cancellazione dei tuoi Dati Personali chiedendone, invece, che ne sia limitato l'utilizzo;
o    benché il Titolare del Trattamento non ne abbia più bisogno ai fini del Trattamento, i tuoi Dati Personali sono per te necessari ai fini dell'accertamento, l'esercizio o la difesa di un diritto in sede giudiziaria;
o    ti sei opposto al Trattamento ai sensi dell'articolo 21, comma 1, del Regolamento e sei in attesa della verifica in merito all'eventuale prevalenza dei motivi legittimi del Titolare del Trattamento rispetto ai tuoi.
In caso di limitazione del Trattamento, i tuoi Dati Personali saranno trattati, salvo che per la conservazione, soltanto con il tuo consenso o per l'accertamento, l'esercizio o la difesa di un diritto in sede giudiziaria oppure per tutelare i diritti di un'altra persona fisica o giuridica o per motivi di interesse pubblico rilevante.
Ti informeremo, in ogni caso, prima che tale limitazione venga revocata.
-
Diritto alla portabilità dei Dati
: potrai, in qualsiasi momento, richiedere e ricevere, a norma dell'articolo 20, comma 1 del Regolamento, tutti i tuoi Dati Personali trattati dal Titolare del Trattamento in un formato strutturato, di uso comune e leggibile per conservarli sul tuo dispositivo e trasmetterli autonomamente ad altro titolare del trattamento.
-
Diritto di proporre un reclamo all’autorità di controllo
: fatto salvo il tuo diritto di ricorrere in ogni altra sede amministrativa o giurisdizionale competente, qualora ritenessi che il Trattamento dei tuoi Dati Personali condotto dai Rai avvenga in violazione del Regolamento e/o della normativa applicabile potrai proporre reclamo all’Autorità Garante per la Protezione dei Dati Personali competente.
Potrai proporre un reclamo anche nel caso in cui tu ci abbia rivolto una richiesta per l’esercizio dei tuoi diritti e noi non abbiamo ottemperato a tale richiesta.
Diritto di opposizione: a norma dell’articolo 21, comma 2 del Regolamento e come anche ribadito dal Considerando 70, potrai opporti, in qualsiasi momento, al Trattamento dei tuoi Dati Personali qualora questi vengano trattati senza il tuo previo consenso, purché motivi dettagliatamente le tue ragioni.
Rai non effettua attività di marketing diretto, inclusa profilazione, senza il tuo consenso. Pertanto, se vuoi effettuare l’opt-out da tale trattamento, ti basterà controllare le impostazioni sulla tua area personale accessibile al seguente
link
.
H.    I bambini sui Prodotti Multimediali Rai
Cosa fare se sei un minore e vuoi registrarti sui nostri Siti o Applicazioni
Se hai un’età inferiore ai 14 anni compiuti (c.d minore digitale), Rai non ti consente la registrazione sui nostri Siti o Applicazioni.
Se vuoi registrarti, devi avere almeno 14 anni compiuti ma, non ti preoccupare, i prodotti dedicati ai minori digitali sono liberamenti accessibili senza cioè necessità di aver effettuato il login con una propria utenza.
Inoltre Rai propone l’app RaiPlay Yoyo, priva di registrazione e pubblicità, dedicata ai più piccoli.
I.    Dove sono trattati i tuoi Dati
I tuoi Dati Personali saranno trattati da Rai principalmente all’interno dello Spazio Economico Europeo.
Qualora per esigenze tecnico/operative dovesse essere necessario avvalersi dei servizi di terzi che si trovano al di fuori del territorio europeo, ti informiamo sin d’ora che:
-    abbiamo provveduto a nominare tali soggetti Responsabili del Trattamento di loro competenza ai sensi dell’art. 28 del Regolamento e
-    il trasferimento dei tuoi Dati Personali a tali soggetti sarà effettuato nella stretta osservanza di quanto disposto dagli articoli 44 e seguenti del Regolamento.
Questo ti assicura che saranno adottate tutte le misure necessarie al fine di garantire la più totale protezione dei tuoi Dati Personali poiché tale trasferimento si baserà su accordi contrattuali o altre idonee basi giuridiche predisposte per tutelare i tuoi diritti e interessi.
In particolare, i trasferimenti effettuati saranno basati su una delle seguenti misure:
-    sulle decisioni di adeguatezza dei paesi terzi destinatari espresse dalla Commissione Europea. L’elenco aggiornato dei paesi adeguati è disponibile
qui
per la consultazione;
-    per i trasferimenti verso gli Stati Uniti d’America sull’adesione del nostro partner alle Standard Contractual Clauses (SCC) emesse dalla Commissione Europea;
-    su garanzie adeguate espresse dal soggetto terzo destinatario ai sensi dell’articolo 46 del Regolamento;
-    sull’adozione di norme vincolanti d’impresa, c.d. “
binding corporate rules
”.
Qualora i tuoi Dati Personali siano stati trattati al di fuori dell’Unione Europea, potrai richiedere maggiori informazioni al Titolare del Trattamento e/o al RPD richiedendo evidenza delle specifiche garanzie adottate.
Ultimo Aggiornamento: 09/09/2024