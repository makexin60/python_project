Przewiń w lewo
Przewiń w prawo
O nas
O mBanku
Polityka prywatności mobile
polityka prywatności aplikacji mobilnych mBanku S.A.
W tym dokumencie opisujemy, jak chronimy prywatność obecnych i potencjalnych użytkowników naszych aplikacji mobilnych. Z naszych aplikacji można korzystać na urządzeniach z systemami: iOS, Android z usługami mobilnymi Google (GMS), Android z usługami Huawei Mobile Services (HMS).
Co i jak długo przechowujemy na urządzeniach mobilnych?
W naszych aplikacjach przechowujemy dwa rodzaje identyfikatorów:
zaszyfrowany unikalny identyfikator naszej aplikacji – to parametr, który nasza aplikacja otrzymała po sparowaniu,
identyfikator, który pozwala śledzić zdarzenia w naszych aplikacjach.
Oba identyfikatory są na Twoim urządzeniu mobilnym, dopóki nie usuniesz z niego naszej aplikacji.
Gdy instalujesz aplikację na swoim urządzeniu, do naszego systemu trafiają informacje o:
identyfikatorach naszych aplikacji,
marce, modelu i identyfikatorze sprzętowym urządzenia mobilnego.
Wykorzystujemy je, aby jednoznacznie zidentyfikować naszą aplikację, urządzenie mobilne oraz użytkownika.
Jakie zabezpieczenia stosujemy w aplikacjach?
W komunikacji między naszymi aplikacjami i systemami wykorzystujemy mechanizmy szyfrujące. Dzięki temu dane przesyłane przez sieć są bezpieczne.
Specjalne mechanizmy sprawdzają warunki techniczne bezpiecznego uruchomienia aplikacji na Twoim urządzeniu mobilnym. W sytuacji wykrycia złośliwego oprogramowania lub przełamania zabezpieczeń możemy zablokować możliwość logowania lub wykonania transakcji na tym urządzeniu. Nie zbieramy informacji o nazwach wykrytego oprogramowania. Jeśli zauważymy coś niepokojącego, dostaniesz powiadomienie w aplikacji o ewentualnych zagrożeniach.
Do jakich funkcji urządzenia mają dostęp nasze aplikacje?
Nasze aplikacje, jeśli się na to zgodzisz, uzyskają uprawnienia dostępu do określonych funkcji i Twojego urządzenia:
funkcja urządzenia mobilnego
w jakiej sytuacji korzystamy z dostępu
informacja o lokalizacji
gdy szukasz bankomatów, wpłatomatów i korzystasz z mOkazji
dane Twoich kontaktów
gdy korzystasz z przelewu na telefon
aparat fotograficzny i pamięć
gdy skanujesz kod QR
funkcje związane z połączeniami telefonicznymi
gdy dzwonisz na mLinię, autoryzujesz operację lub łączysz parujesz aplikację mobilną ze swoim kontem
Jak możesz zablokować dostęp do funkcji urządzenia dla naszych aplikacji?
To zależy od wersji aplikacji mobilnej i rodzaju urządzenia. Najczęściej wystarczy, że zmienisz ustawienia systemowe w swoim urządzeniu. Jeśli nie ma takiej możliwości, konieczne będzie odinstalowanie naszej aplikacji.
Jakie informacje zbierają nasze aplikacje i za pomocą jakich narzędzi?
Nasze aplikacje korzystają z narzędzi pakietu Firebase firmy Google, a aplikacje z usługami Google również z narzędzia Synerise.
Jakie informacje zbierają nasze aplikacje?
nazwa narzędzia i jego dostawca
dlaczego to robimy?
typ urządzenia i jego system operacyjny,
wersja aplikacji mobilnej,
język, z którego korzysta urządzenie,
kliknięcia w elementy aplikacji mobilnej,
wyświetlenia ekranów aplikacji mobilnej,
przybliżona lokalizacja urządzenia
Firebase - Google
Usprawniamy działanie naszych aplikacji i diagnozujemy błędy.
Synerise - Synerise S.A
(narzędzie zainstalowane bezpiecznie na naszych serwerach)
Dzięki temu możemy dostosować oferty marketingowe w naszych aplikacjach do konkretnego odbiorcy.
Zebrane dane możemy łączyć z innymi danymi użytkownika naszych aplikacji (np. ze strony
www.mbank.pl
, serwisu transakcyjnego online.mbank.pl czy serwisu wnioskowego form.mbank.pl – o ile użytkownik z nich korzysta).
Ne zgadzam się z polityką prywatności aplikacji mobilnych, co mogę zrobić?
Zachęcamy – odwiedź stronę
www.mbank.pl/rodo
. W przystępny sposób opisujemy tam, jak przetwarzamy dane klientów oraz jakie masz prawa.
Jeśli nie zgadzasz się z polityką prywatności, możesz odinstalować naszą aplikację lub jej nie instalować.
pokaż więcej
wyniki wyszukiwania
wyszukiwarka