Din integritet hos hitta.se
Senaste uppdaterad: 16 september 2024
Våra användares förtroende är av yttersta vikt för oss, och hitta.se tar därför ansvar för att skydda din integritet. Denna personuppgiftspolicy förklarar hur vi samlar in och använder information om våra användare, och hur vi skyddar våra användares integritet. Personuppgiftspolicyn beskriver den behandling av personuppgifter som sker när du besöker vår hemsida på www.hitta.se och använder de sökfunktioner som erbjuds där. Hittapunktse AB, org. nr 556663-0348 (“
hitta.se
” eller “
vi
”) är personuppgiftsansvarig för de Tjänsterna och hur vi behandlar dina personuppgifter beskrivs närmare i denna policy.
1. Centrala begrepp
En
personuppgift
är information som direkt eller indirekt kan knytas till en fysisk levande person. Exempel på personuppgifter är namn, adress, telefonnummer och e-postadress och under vissa omständigheter även uppgifter om IP-nummer och ditt beteende när du besöker vår hemsida.
Behandling
av personuppgifter innefattar all hantering av personuppgifter, till exempel insamling, registrering och lagring.
Personuppgiftsansvarig
är den som ensam eller tillsammans med annan bestämmer ändamål och medel för behandlingen av personuppgifterna och som ytterst ansvarar för att behandlingen sker i enlighet med tillämplig personuppgiftslagstiftning.
2. Förhållande till Yttrandefrihetsgrundlagen
Hitta.se innehar utgivningsbevis för publicering av information på hemsidan www.hitta.se. Det innebär att personuppgifterna på hemsidan omfattas av grundlagsskyddet i yttrandefrihetsgrundlagen och att behandlingen av dem ärför är undantagen reglerna i GDPR. Integritetsskyddsmyndigheten har mer information om effekten av utgivningsbevis
här
.
För att tillhandahålla abonnentupplysning köper
hitta.se
. information från Statens personadressregister (SPAR) and Dun & Bradstreet.
3. Uppgifter som vi samlar in
Vi samlar direkt och indirekt in information om dig när du besöker vår hemsida, när du använder våra tjänster eller när du köper en tjänst av oss. För att ge dig en tydlig bild av hur personuppgiftsbehandlingen går till har vi delat in personuppgifterna i tre kategorier utifrån hur de samlas in:
Personuppgifter som du själv lämnar till oss
När du beställer eller köper en tjänst/produkt lämnar du uppgifter om dig själv såsom namn, adress, telefonnummer och e-postadress, men även innehåll i meddelanden. Detsamma gäller även om du registrerar ett användarkonto hos oss. Personuppgifter i den här kategorin utmärks av att du aktivt lämnar dem till oss genom att t.ex. fylla i webbformulär skapade för det syftet.
Personuppgifter som samlas in när du besöker vår hemsida
När du besöker vår hemsida eller använder vår söktjänst registrerar vi information om din användning, såsom hur du navigerar på vår hemsida och vilka sökningar, vilka sidor du besöker och hur du beter dig på webbplatsen.
Personuppgifter vi hämtar från tredje part.
Vi inhämtar personuppgifter om dig från tredje parter, exempelvis Statens Personadressregister (”SPAR”). Vi hämtar också uppgifter från Dun & Bradstreet AB, Bolagsverket, Valu8 AB, Valueguard AB och Biluppgifter Sverige AB.
4. Ändamål med behandlingen - vad används uppgifterna till och med vilken rätt?
Vi behandlar personuppgifter för olika ändamål, vilka anges nedan. I detta avsnitt beskrivs utöver ändamål även vilken rättslig grund vi baserar respektive behandling på samt hur länge vi sparar dina personuppgifter. Dina personuppgifter lagras inte av oss längre än det är nödvändigt för att kunna uppfylla ändamålet med behandlingen som de har samlats in för, utan kommer då gallras eller anonymiseras.
Behandling
Rättslig grund
Lagringstid
Tillhandahållande av sökfunktion
Vi behandlar din IP-adress och platsinformation när du använder vår söktjänst på vår hemsida för att kunna visa dig relevanta och historiska sökträffar.
Den rättsliga grunden för vår behandling är vårt berättigade intresse av att kunna visa dig relevanta sökträffar.
Vi sparar dina personuppgifter i tre månader från att vi samlat in dem.
Vidareförmedla uppgifter i kontaktformulär
Om du vill komma i kontakt med en annan aktör genom vår söktjänst och du fyller i dina uppgifter i vårt kontaktformulär behandlar vi ditt namn, e-postadress och telefonnummer för att vi ska kunna vidareförmedla dina uppgifter till den aktör du vill komma i kontakt med.
Den rättsliga grunden för vår behandling är ditt samtycke.
Vi sparar dina personuppgifter för detta ändamål tills att vi har vidareförmedlat dina kontaktuppgifter till företaget du vill kontakta.
Kontoadministration
Om du som användare eller företagsrepresentant registrerar ett konto hos oss kommer vi behandla ditt namn, personnummer, telefonnummer, mailadress och adress för att administrera ditt konto.
Den rättsliga grunden för vår behandling är att fullgöra vårt avtal med dig som är kund.
Den rättsliga grunden för dig som är företagskund är vår berättigade intresse av att kunna hålla ditt konto uppdaterat.
Vi sparar dina personuppgifter i två år från från senaste aktivitet
Företagskunder
För dig som är företagsrepresentant behandlar vi ditt namn, organisationsnummer, telefonnummer, adress och e-postadress för att kunna kommunicera med dig om våra tjänster och våra samarbetspartners tjänster samt administrera de tjänster som företaget du representerar har köpt av oss. Vi kan komma att dela era kontaktuppgifter till våra samarbetspartners för att kunna erbjuda företagstjänster som ni kan vara intresserade av.
Den rättsliga grunden för vår behandling är vårt berättigade intresse av att kunna förmedla våra och våra samarbetspartners tjänster och upprätthålla kontakt med våra företagskunder.
Vi sparar dina personuppgifter i två år efter att kundförhållandet upphör.
Kundtjänst
Vi behandlar ditt namn, e-postadress, telefonnummer och adress om du kontaktar vår kundtjänst. Vi använder dina personuppgifter för att kunna kommunicera med dig angående ditt ärende. Vi kan också komma att behandla ytterligare personuppgifter som du själv lämnar i din kontakt med oss.
Den rättsliga grunden för vår behandling är för att fullgöra vårt avtal med dig som är kund oss hos. Om du inte är kund hos oss är den lagliga grunden för vår behandling vårt berättigade intresse av att kunna besvara frågor.
Vi sparar bara dina personuppgifter under tiden vi administrerar din fråga, därefter kommer vi radera dina personuppgifter.
Genomförande av betalningar
Vi behandlar ditt namn, personnummer, adress, telefonnummer och e-postadress för att vi ska k unna ta betalt när du köper en tjänst av oss
Den rättsliga grunden för vår behandling är vårt avtal med dig som ingås när du köper en tjänst eller produkt från oss.
Vi sparar dina personuppgifter för angivet ändamål tills att betalningen är genomförd, och en längre tid för bokföringsändamål.
Statistik och affärsuppföljning
Vi behandlar information om din aktivitet på hemsidan samt IP-adress för att kunna göra statistik- och affärsuppföljning. Detta gör vi för att vi ska kunna utveckla och förbättra våra tjänster och produkter och för att ge dig mer användarvänliga tjänster. Detta avser framför allt din upplevelse i samband med registrering och köp av produkter och tjänster inom ramen för Tjänsterna.
Vi använder Google Analytics för att generera statistik och analys. Du kan läsa mer om Google Analytics under avsnitt 8.
Den rättsliga grunden för vår behandling är vårt berättigade intresse av att kunna förbättra och uppdatera vår hemsida och våra tjänster.
Vi sparar dina personuppgifter i sex månader från att vi samlat in dem.
Analysera marknadstrenderna
Vi behandlar information om din din IP-adress syfte att utföra användarsegmentering, analysera och förstå marknadstrenderna för att bl.a. möjliggöra riktad marknadsföring från oss och andra bolag.
Den rättsliga grunden för vår behandling är vårt berättigade intresse av att kunna följa marknadstrender och anpassa våra tjänster och erbjudanden därefter.
Vi sparar dina personuppgifter i tre månader från att vi samlat in dem.
Anpassning av tjänster
Vi behandlar information om din din IP-adress för att kunna anpassa visningen av våra tjänster till den enhet du använder och därmed ge dig en bättre användarupplevelse.
Den rättsliga grunden för vår behandling är vårt berättigade intresse av att kunna anpassa vår tjänst efter den enhet du använder.
Vi sparar dina personuppgifter tre månader från att vi samlat in dem.
Direkt marknadsföring
Vi behandlar dina personuppgifter såsom namn, e-postadress, platsdata, telefonnummer för att vi ska kunna skicka information och marknadsföring till dig via elektroniska kanaler.
Den rättsliga grunden för att skicka marknadsföring är det samtycke du har lämnat, eller i det fall du redan är kund hos oss vårt berättigade intresse av att marknadsföra våra tjänster.
Du kan när som helst välja att dra tillbaka ditt samtycke om du inte längre vill ha marknadsföring från oss, genom att
maila
. Du kan läsa mer om dina rättigheter under avsnitt 7.
Vi sparar dina personuppgifter i två år från att vi samlat in dem.
Tredjepartsannonsering på vår hemsida
Vi behandlar dina personuppgifter inkluderat IP-nummer, tidigare preferenser, navigering på vår hemsida, namn och platsdata från din enhet för att kunna visa anpassade annonser från tredje parter på vår hemsida. Vi använder dina personuppgifter för att försöka förstå vilka tidigare val och preferenser du har gjort och för att kunna visa annonser som vi tror att du är intresserad av.
För vår marknadsföring använder vi tjänsten Google Ads, vilket innebär att vi delar dina personuppgifter med Google (vilket du kan läsa mer om under ”Personuppgiftsbiträden/ underleverantörer” i avsnitt 5).
Den rättsliga grunden för vår behandling är vårt berättigade intresse av visa anpassad marknadsföring till de som besökt vår hemsida.
Vi sparar dina personuppgifter i ett år från att vi samlade in dem.
Bokföringsskäl
Vi behandlar ditt namn, personnummer, mailadress, telefonnummer när vi sparar räkenskapsinformation för att följa tillämplig lagstiftning såsom exempelvis bokföringslagen.
Den rättsliga grunden är att uppfylla vår rättsliga förpliktelse att spara räkenskapsinformation enligt bokföringslagen.
Vi sparar dina uppgifter i sju år, räknat från årsskiftet av innevarande år.
Förebygga och utreda missbruk av våra tjänster.
Vi behandlar dina personuppgifter såsom IP-nummer om vi misstänker att det förekommer i intrångsförsök eller missbruk av vår hemsida. Vi använder dem då för att förebygga, begränsa och utreda olika former av missbruk. Med missbruk avser vi bland annat brott som t.ex. bedrägerier och hot, id-kapning, hacker-attacker eller skräppostutskick. Det inkluderar också aktiviteter som är otillåtna enligt våra Användarvillkor.
Den rättsliga grunden för vår behandling är vårt berättigade intresse av att förebygga att våra tjänster missbrukas eller för att förhindra, förebygga och utreda brott mot oss.
Vi sparar dina personuppgifter i två år från senaste aktivitet.
Om du söker jobb hos oss
Om du söker en tjänst och deltar i en rekryteringsprocess hos oss kommer vi behandla dina uppgifter såsom namn, telefonnummer, personnummer, e-postadress, adress och andra personuppgifter du lämnar i din ansökan för att utvärdera dina kvalifikationer och att genomföra rekryteringsprocessen.
Den rättsliga grunden för vår behandling är för att kunna ingå avtal med dig.
Vi sparar dina personuppgifter i två år från att vi samlade in dem.
Adresslarm
Vi behandlar ditt namn, personnummer och adress om du registrerad dig för vår tjänst adresslarm, för att kunna notifiera dig om någon annan folkbokför sig på din adress.
Den rättsliga grunden för vår behandling är att fullgöra vårt avtal med dig om att tillhandahålla tjänsten.
Vi sparar dina personuppgifter i två år från senaste aktivitet.
Inspelning av samtal
I vissa fall kan vi spela in telefonsamtal mellan oss, våra företagskunder och potentiella företagskunder. Syftet med inspelningen är att säkerställa och förbättra kvaliteten på vår kundservice, hantera tvister, utbildningsändamål, dokumentera och förbättra våra tjänster. Om du har invändningar mot att samtal spelas in ber vi dig meddela detta i samband med att samtalet påbörjas.
Den rättsliga grunden för denna behandling är vårt berättigade intresse av att tillhandahålla högkvalitativ service. Behandlingen grundas även på vårt legitima intresse av att dokumentera vad som avtalats under samtalen samt att skydda både dig som kund och oss som företag vid eventuella tvister.
Inspelningar lagras endast under den tid som är nödvändig för att uppfylla ovanstående syften, dock som längst i 12 månader. Därefter raderas de på ett säkert och korrekt sätt.
5. Delning av personuppgifter
Dina personuppgifter kan, i enlighet med denna personuppgiftspolicy, komma att delas med andra parter. Vi delar dina personuppgifter med följande kategorier av mottagare
Andra bolag inom hitta.se-gruppen
Hitta.se kan dela personuppgifter med andra bolag som ägs helt eller delvis, direkt eller indirekt, av Hittapunktse AB om det behövs för att kunna i) tillhandahålla och administrera din tillgång till Tjänsterna, besvara kundserviceärenden och utföra felrättning, (ii) förbättra din användarupplevelse, analysera marknadstrender och framtida efterfrågan, (iii) vidareutveckla Tjänsten samt förebygga, begränsa och utreda missbruk av hitta.se
Myndighet eller domstol
Hitta.se kan lämna ut personuppgift till tredje part, såsom t.ex. polis eller annan myndighet, om det rör utredning av brott eller om hitta.se annars är skyldigt att lämna ut sådan uppgift med stöd av lag eller myndighetsbeslut.
Underleverantörer
Vi kan också lämna ut information till underleverantörer som behandlar personuppgifter på uppdrag av oss i egenskap av personuppgiftsbiträde. Vi ingår avtal med våra personuppgiftsbiträden för att säkerställa att de behandlar personuppgifterna på en likvärdig nivå som hitta.se. Personuppgiftsbiträden som behandlar personuppgifter på vår instruktion tillåts inte att använda uppgifterna för andra ändamål än vad som krävs för att leverera tjänster till oss.
Betaltjänstleverantörer
Vi använder oss av betaltjänstleverantörerna Klarna och Stripe för att kunna erbjuda dig olika betalalternativ när du köper en tjänst av oss. Om du väljer att någon av dessa som betalmetod delar vi dina personuppgifter med respektive aktör för att betalning ska kunna genomföras. När vi delar dina personuppgifter till våra betaltjänstleverantörer kan de även komma att vidarebehandla dina personuppgifter för egna ändamål. Vi uppmanar dig då att ta del av respektive aktörs egna Privacy Notice för information om hur de behandlar dina personuppgifter.
Marknadsföringspartners
Vi använder oss av andra leverantörer för vissa delar av vår marknadsföring, och vi kan därför komma att dela dina personuppgifter till dessa i marknadsföringssyfte. Vi använder bland annat Google Ads som våra marknadsföringspartners.
6. Överföring till tredje land
De personuppgifter vi behandlar lagras och hanteras som huvudregel av hitta.se inom EU/EES. När vi använder tjänster från några av våra underleverantörer innebär det att dina uppgifter delas med tredje land. Vi använder underleverantörer som innebär att dina personuppgifter kan överföras till USA .
När vi delar dina uppgifter till ett personuppgiftsbiträde eller en annan personuppgiftsansvarig i tredje land kommer vi se till att det finns lämpliga skyddsåtgärder på plats, exempelvis ett adekvansbeslut från EU Kommissionen. Om det inte finns ett beslut om adekvat skyddsnivå för landet, kommer hitta.se tillämpa andra skyddsåtgärder såsom EU-kommissionens Standardavtalsklausuler,
Standard contractual clauses for controllers and processors in the EU/EEA (europa.eu)
eller bindande företagsbestämmelser, samt utvärdera och tillämpa ytterligare tekniska och organisatoriska åtgärder för att tillförsäkra en adekvat skyddsnivå för personuppgifterna som överförs till tredje land. Sådana åtgärder är exempelvis kryptering eller pseudonymisering av personuppgifter.
7. Dina rättigheter
Du som registrerad särskilda rättigheter under dataskyddsförordningen. Dessa inkludera en rätt att begära tillgång till, rättelse, radering eller begränsning av behandling av dina personuppgifter som vi behandlar. Du har också rätt att invända mot behandling samt en rätt till dataportabilitet. Vad respektive rättighet innebär beskrivs i detta avsnitt.
Rätt till tillgång.
Du som registrerad har rätt att kostnadsfritt få information om vår personuppgiftsbehandling och en kopia på de personuppgifter vi behandlar om dig.
Rätt till rättelse.
Du som registrerad har rätta att begära att vi rättar felaktiga uppgifter, och att komplettera ofullständiga personuppgifter.
Rätt till radering.
Du som registrerad har rätt att begära att vi raderar dina personuppgifter som vi behandlar. Vi är skyldiga att radera dina personuppgifter om vi inte har några legitima skäl att behålla dem, exempelvis om dina personuppgifter inte längre är nödvändiga för de ändamål för vilka de samlats in eller om behandlingen har skett på ett olagligt sätt.
Rätt till begränsning.
Du som registrerad har rätt att kräva att vi begränsar vår behandling av dina personuppgifter, om vissa förutsättningar är uppfyllda. Det gäller exempelvis om du har bestritt att uppgifterna är korrekta och vi behöver lite tid för att kontrollera detta.
Rätt att göra invändningar.
Du som registrerad har rätt att när som helst göra invändningar mot vår behandling av dina personuppgifter där den lagliga grunden är ”berättigat intresse”. Om vi inte har berättigade skäl för att behandla dina personuppgifter kommer vi sluta med behandlingen.
Rätt till dataportabilitet.
Du som registrerad har rätt att få personuppgifter flyttade till en annan personuppgiftsansvarig om personuppgifterna har lämnats till oss i ett strukturerat, allmänt använt och maskinläsbart format.
Direkt marknadsföring.
Du som registrerad har rätt att invända mot direkt marknadsföring, inkluderat profilering. Vi kommer då inte längre behandla dina personuppgifter för det ändamålet.
Du har också rätt att lämna synpunkter eller klagomål på vår personuppgiftsbehandling till Integritetsskyddsmyndigheten. Kontaktuppgifter finns på deras hemsida
här
.
Om du har lämnat ditt samtycke till vår behandling av personuppgifter har du rätt att närsomhelst återta ditt samtycke. Vi kommer då sluta behandla dina personuppgifter för det specifika ändamålet. Om du vill återta ditt samtycke ber vi dig att kontakta oss
på
.
Om du begär radering av de personuppgifter som omfattas av tjänster med utgivningsbevis, har vi inte någon skyldighet att radera dessa eftersom GDPR inte gäller. Vi kan enligt överenskommelse med dig i stället dölja vissa av dina uppgifter från vår söktjänst.
8. Tredje partstjänster
När du besöker vår hemsida använder vi oss av tredjepartstjänster som samlar in personuppgifter direkt från dig. I det här avsnittet förklarar vi vilka tredjepartstjänster som används och varför.
Google Analytics
Vi använder tjänsten Google Analytics på vår hemsida. Det innebär att Google samlar in uppgifter såsom URL och IP-adress direkt från dig när du besöker vår hemsida. IP-adress och URL trunkeras (de sista sifforna i numren byts ut) i samband med att de skickas till Google för att anonymisera uppgifterna. Google placerar också cookies på vår hemsida, som samlar in och skickar uppgifter direkt till Google. Google använder informationen för att tillhandahålla statistik och för att förbättra sina tjänster. Om du vill veta mer om hur Google hanterar dina personuppgifter, hänvisar vi till Googles egna Privacy Policy.
Google Analytics används för våra ändamål att analysera marknadstrenderna och vidareutveckla Tjänsten och för att Statistik och affärsuppföljning. Du kan läsa mer om dessa ändamål under avsnitt 4.
Om du som vill avaktivera Google Analytics från din webbläsare gör du det genom att följa länken
här
.
Reco
Vi använder oss av Reco för att kunna tillhandahålla företagsrecensioner direkt på vår hemsida. Det innebär att de uppgifter du lämnar samlas in av Reco, utöver att vi tar del av dem. Reco kan sedan komma att kontakta dig om de behöver verifiera en recension du har lämnat. För mer information om hur Reco behandlar dina personuppgifter hänvisar vi till Recos egna Privacy Notice.
Reco används för vårt ändamål Företagsrecensioner som du kan läsa mer om under avsnitt 4.
9. Ändringar i personuppgiftspolicyn
Vi kommer att regelbundet uppdatera denna personuppgiftspolicy för att spegla eventuella ändringar i hur vi behandlar personuppgifter. Om vi gör väsentliga förändringar av policyn och hur vil behandlar personuppgifter kommer vi att meddela dig detta. Annars uppmanar vi dig att regelbundet besöka vår personuppgiftspolicy som vi löpande uppdaterar om det sker någon förändring i vår personuppgiftshantering. Denna personuppgiftspolicy blev senast uppdaterad den 16 september 2024
10. Kontaktuppgifter
Hittapunktse AB är personuppgiftsansvarig för den för de ändamål som anges i denna personuppgiftspolicy. För att utöva rättigheterna enligt ovan eller om du har frågor om vår behandling eller annars vill komma i kontakt med oss, når du oss
på
.
Om du hellre vill kontakta oss via vanlig post, är vår postadress följande:
Hittapunktse AB
St. Eriksgatan 119
113 43 STOCKHOLM