We're sorry but TRACX doesn't work properly without JavaScript enabled. Please enable it to continue.
Bekijk alles
Nederlands
Evenement
_Assets/Glyph Regular/information
TRACX Dashboard
_Assets/Glyph Regular/information
Request access to TRACX
_Assets/Glyph Regular/start
Maak een evenement
Privacyverklaring
De nieuwe privacy wetgeving kan alles heel ingewikkeld maken, maar wij houden het graag eenvoudig en eerlijk. In deze privacyverklaring lees je dan ook hoe wij in de praktijk met jouw gegevens omgaan in hele simpele woorden en gewoon zoals het is. Zo weet jij waar je mee akkoord gaat.
In deze privacyverklaring vind je informatie over:
Wie zit er achter TRACX?
Welke data slaan wij op en waarvoor slaan we die op?
Wie maakt gebruik van welke data?
Hoe kan jij hier controle over houden?
En overige zaken die we vinden dat je moet weten.
Wie zit er achter TRACX?
Sportunity B.V. heeft het TRACX platform gerealiseerd. Sportunity is een digitaal sportmarketingbureau dat veel werkt met sportbonden, sportorganisaties en evenementen om sporters een moderne sportbeleving te bieden en te (ver)binden. De TRACX app is één van deze platformen voor de evenementenwereld, zoals hardloop-, fiets- en zwemevenementen. Sportunity heeft als enige het recht om alle individuele data op te slaan en te gebruiken voor de doeleinden zoals beschreven in deze verklaring.
Welke data slaan wij op en waarvoor?
We hebben drie soorten data:
De data die je ons beschikbaar stelt bij het registreren;
De data die we verkrijgen door het gebruik van het platform;
De data die we verkrijgen van andere partijen.
Registratie data
De data die we bij registratie van je verkrijgen zijn nodig om jou te kunnen authentiseren. Wij hebben hiervoor een centraal platform ontwikkeld waarin we deze algemene registratie opslaan. We noemen dit het SportID. Met dit SportID kan je ook de andere apps van Sportunity B.V. gebruiken en hoef je jezelf daarvoor niet opnieuw te registreren. Voorbeelden hiervan zijn de Sprint app van de KNSB en de PingPongbaas app van de NTTB.
De data die wordt opgeslagen in je SportID zijn:
Voor- en achternaam
Geboortedatum
E-mailadres
Nationaliteit
Geslacht
Wachtwoord
Deze algemene gegevens gebruiken we om jou te kunnen herkennen in de app en je toegang tot de app te verlenen. Daarnaast word je hiermee onderdeel van het Sportunity en TRACX platform. Met als doel om jou te ondersteunen en te adviseren in jouw sport- en beweegmomenten. Via het platform kunnen ook commerciële aanbiedingen worden gedaan ten behoeve van jouw sport- en beweegmomenten. Dit kunnen promotie van events of materialen zijn. Wij delen echter niet jouw persoons- en contactgegevens met deze partijen, maar bieden het platform als plek om jou te bereiken, je te ondersteunen en jouw sportmomenten leuker te maken.
Daarnaast registreren we per app, specifieke informatie die nodig is voor die app. Voor de TRACX app zijn dit:
Jouw rol bij een evenement: deelnemer, vrijwilliger of fan;
Jouw startnummer;
Of je een nieuwsbrief wilt ontvangen;
Of jouw profiel privé is of niet.
Middels jouw ro krijg je extra/andere functionaliteiten in de app en kunnen we alleen de informatie die voor jou relevant is met je delen. Je startnummer wordt alleen gevraagd als je aangeeft deel te nemen aan het event. Dit is echter niet verplicht, maar bied je meer persoonlijke inzichten. Je kunt zelf aangeven of je een nieuwsbrief wilt ontvangen, hiermee blijf je op de hoogte van het laatste nieuws en ontwikkelingen.
Om goed gebruik te kunnen maken van dit platform zijn de hierboven genoemde gegevens noodzakelijk. Je geeft dan ook toestemming deze hiervoor te gebruiken zodra je jezelf registreert.
Data bij gebruik van het platform
Naast de data die je opgeeft tijdens je registratieproces, slaan wij ook data op over jouw gebruik.
Data die we tijdens het gebruik opslaan zijn:
De prestatie die je hebt gedaan. Dit doen we om jouw prestatie met je te kunnen delen en om algemene statistieken van de prestaties van deelnemers te verzamelen. De statistieken en prestaties worden gebaseerd op basis van jouw ‘passings’, gemeten middels het MYLAPS-systeem of middels het gebruik van jouw GPS.
Je wordt gevraagd om jouw locatie te delen. We slaan jouw locatie niet op. We gebruiken jouw locatiegegevens om je te kunnen laten zien hoever je bent van een marker of hotspot op het event.
In de app kun je ook andere deelnemers volgen. Wij slaan dit op, zodat we weten wie jij volgt in dit event en om je zo relevante informatie te kunnen geven. Het kan ook zijn dat deze informatie gebruikt wordt als je anderen volgt tijdens andere events, en ook dan willen we jou relevante informatie tonen.
Zodra je een selfie maakt, slaan we deze op. Je kunt zelf opgeven of wij deze ook voor marketing- en promotiedoeleinden mogen gebruiken.
Algemene gebruiksgegevens, zoals klik- en/of opengedrag om het platformgebruik te kunnen analyseren en te verbeteren. Deze gegevens verwerken we anoniem en zijn niet naar jou als persoon te herleiden.
Dit doen we om meerdere redenen:
Om de app te verbeteren;
Als noodzakelijkheid om de app goed te laten functioneren en functies te kunnen gebruiken;
Om een eventcommunity te bouwen;
Om voor jezelf meer statistieken te verzamelen;
Om een event en organisator van inzichten over zijn deelnemers te voorzien.
Data van derden
Voor het TRACX-platform maken we gebruik van data van derden.
Wij verkrijgen tijdens het event jouw tijden en passings over de timelines door via het MYLAPS-platform. Via dit platform koppelen we passings, tijdlijnen en startnummers aan deelnemers en profielen in ons TRACX-platform. Dit is zodat we jou kunnen voorzien van je prestaties.
Via de eventorganisator verkrijgen wij de informatie over de deelnemers aan het event. Wij hebben deze informatie nodig om jou als gebruiker te kunnen voorzien van je prestaties en statistieken. Deze deelnemer data is niet het eigendom van Sportunity. Pas wanneer jij jezelf als een deelnemer van een event aan jouw SportID koppelt, geef je Sportunity toestemming om deze data te gebruiken en op te slaan bij jouw SportID.
Tevens geeft Google Analytics, Mailchimp, Firebase, Appstore en de Playstore ons het inzicht in jouw gebruik van het platform.
Wie maakt gebruik van welke data?
De eventorganisator is eigenaar van alle deelnemer data. Sportunity verwerkt deze data ten behoeve van het inzichtelijk maken van de deelnemers aan het event en het kunnen presenteren van de prestaties van deze deelnemers. Sportunity is de eigenaar van alle SportID’s en daaraan verbonden data en alle analytics inzichten die worden verkregen uit jouw gebruik van het platform. Sportunity gebruikt dit om jou te voorzien van de juiste inzichten en te ondersteunen bij je sportbeleving. Daarnaast gebruikt Sportunity alle SportID’s om de grootste sportcommunity van de wereld te worden en om de inzichten die hieruit worden verkregen te delen met partners. Deze inzichten zijn geanonimiseerd en worden alleen via het platform aangeboden.
Met de organisator en/of timer worden via het aan het TRACX-platform verbonden dashboard inzichten gedeeld over de prestaties van deelnemers, de kenmerken van deelnemers en het gebruik van gebruikers van het platform. Dit zodat de organisator resultaten kan inzien en kan delen en jou kan voorzien van de beste event-experience. Bovendien kan de organisator zo inzichten geven aan haar commerciële partners, zodat zij weten wie en hoeveel mensen ze via het event hebben en kunnen bereiken.
In de app en op de website kunnen ook andere gebruikers bepaalde data van jou inzien. Zo kunnen andere gebruikers jouw naam zien, aan welke race jij deelneemt, jouw profielfoto bekijken en kunnen ook jouw LiveTracking data zoals (voorspelde) positie en statistieken inzien. Jij hebt de mogelijkheid om dit te beperken door jouw profiel op privé te zetten. Hierdoor kunnen andere gebruikers jou niet volgen en dus niet live jouw positie op de kaart bekijken. Mensen die jou volgen kunnen dit wel. Daarnaast krijgen de mensen die jou volgen (indien geactiveerd) ook pushmeldingen met jouw prestaties en kunnen mensen die jou volgen jouw selfies terugzien in de ‘Timeline’.
Aan het TRACX-platform worden ook commerciële partners verbonden. Zij kunnen via het platform reclame maken voor haar diensten en producten en dit afstemmen op basis van de kenmerken van de gebruikers. Deze partners verkrijgen echter geen directe toegang tot persoonsgegevens om jou direct te benaderen.
Verder maakt het platform gebruik van bepaalde tooling om hst platform te laten functioneren en/of analytics te verkrijgen. Het platform is gehost in Digital Ocean en via hun platform loopt dus ook data om het platform te laten functioneren. Daarnaast wordt met Firebase, Google Analytics, Appstore en Google Playstore data gedeeld om analytics en inzichten te verkrijgen in het gebruik en de gebruikers van het platform.
Tot slot: het TRACX-platform is dagelijks in ontwikkeling. Dit betekent dat er zeker nog meer partners zullen aansluiten. Mogelijke partners zouden kunnen zijn:
Sportbonden: Om meer informatie te krijgen over het sport- en beweeggedrag van de sporter om daarmee hun sportaanbod verder te ontwikkelen en/of aan te bieden.
Overheden: Om bij te dragen aan een vitale sportstad.
Goede doelen: Waarbij we de evenementen inzetten als middel om goede doelen te ondersteunen.
Hoe kan jij hier zelf controle over houden?
We willen dat jij de zeggenschap hebt en houdt over je eigen gegevens. Daarom gaan we jou verschillende tools in jouw SportID login bieden om dit te beheren. Dit is nu nog in ontwikkeling. De mogelijkheden die we jou hiervoor op dit moment al bieden zijn:
Je kunt de meeste basis accountgegevens rechtstreeks in de app inzien en aanpassen. Mocht je inzicht willen in de gegevens die wij opslaan, dan kan je ons mailen op team@tracx.event en zullen we jou inzicht geven in jouw profiel en de gegevens die we van jou hebben. Omdat wij jouw privacy belangrijk vinden, kunnen we je vragen jouw identiteit te verifiëren of extra informatie te verstrekken voordat we je je persoonsgegevens laten inzien of wijzigen. We kunnen jouw verzoek om je persoonsgegevens of informatie in te zien en/of te wijzigen ook om een aantal redenen weigeren, waaronder bijvoorbeeld dat het verzoek de privacy van anderen in gevaar brengt of onrechtmatig is.
Toestemming intrekken. Als je ons je gegevens laat gebruiken, kun je altijd van gedachten veranderen en je toestemming gewoon intrekken door de instellingen op je apparaat te wijzigen, als je apparaat die mogelijkheid biedt. In dat geval is het wel mogelijk dat je bij bepaalde diensten niet meer de volledige functionaliteit kunt gebruiken.
Verwijdering. Je kan in jouw instellingen je profiel verwijderen en dan zullen we ook jouw gegevens uit ons systeem verwijderen. Dit betekent wel dat we dan ook jouw gegevens later niet meer terug kunnen halen als je toch weer wilt deelnemen.
Overige:
Herziening van deze privacy verklaring
We kunnen deze privacy verklaring van tijd tot tijd wijzigen. Maar wanneer we dat doen, zullen we je daarvan op verschillende wijzen op de hoogte brengen. Dit is afhankelijk van de impact dat dit heeft op jouw privacy. Soms doen we dat door de datum boven het privacyverklaring, dat te vinden is op onze website en in de mobiele toepassing, te wijzigen. In sommige gevallen is het ook mogelijk dat we je nog op een andere manier op de hoogte stellen (bijvoorbeeld door een verklaring op de homepage van onze websites te plaatsen of een mededeling op te nemen in de app).