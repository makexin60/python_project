Politica de confidențialitate
+40731990129
(L-D 8-20)
bileteonline@cfrcalatori.ro
Secțiune valabilă atât pentru website cât și pentru aplicația "CFR Călători mersul trenurilor și bilete online"
Datele furnizate de către clienți sunt strict confidențiale. SNTFC CFR
	Călători se angajează în fața utilizatorilor/clienților săi să nu furnizeze
	aceste date unor terțe persoane neautorizate și să le utilizeze strict
	pentru desfășurarea relației de afaceri dintre client și SNTFC CFR
	Călători.
Conform cerințelor Regulamentului (UE) 679/2016 și ale legislației române în domeniu, SNTFC CFR Călători SA are obligația
	de a administra în condiții de siguranță și numai pentru scopurile
	specificate, datele personale pe care ni le furnizați despre dumneavoastră.
Tipurile de informații colectate vor varia în funcție de activitate și
	scopul colectării acestora, respectiv:
· prin înregistrarea ca utilizator al serviciului "Cumpărare bilete CFR
	Online", informarea utilizatorilor/clienților privind situația contului lor
	de pe
www.cfrcalatori.ro
,
	confirmarea, evoluția și starea tranzacțiile online efectuate și întreaga
	corespondență legată de acestea, respectiv prin e-mail (datele necesare
	efectuării călătoriei/biletul) și prin SMS (ID bilet și sumă),
· emiterea facturii electronice pentru biletele CFR achiziționate online
	din contul utilizatorului care a cumpărat biletul, în baza introducerii de
	către acesta, pe proprie răspundere, a datelor obligatorii de facturare,
Prin oferirea acestor date
vă dați consimțământul liber exprimat și în mod neechivoc ca toate
		datele dvs. cu caracter personal să fie stocate în baza noastră de
		date, utilizate și prelucrate nelimitat teritorial și/sau temporar de
		către SNTFC CFR Călători SA, afiliații și colaboratorii acestora pentru
		desfășurarea și/sau derularea de activități
cum ar fi, dar fără a se limita la, activități comerciale, de dezvoltare,
	de cercetare de piață, de statistică, de urmărire și monitorizare a
	vânzărilor și comportamentul consumatorului (acest site folosește
	cookie-uri), cu respectarea strictă a prevederilor legale referitoare la
	protecția persoanelor cu privire la prelucrarea datelor cu caracter
	personal și libera circulație a acestor date.
Informațiile pe care ni le furnizați vor fi utilizate în scopul pentru care
	le-ați furnizat, pentru a administra, a sprijini și a evalua serviciile
	noastre și a preîntâmpina încălcarea securității, a legii și a termenilor
	noștri contractuali.
Datele dumneavoastră cu caracter personal colectate de SNTFC CFR Călători
	nu vor fi divulgate niciodată unei companii terțe care intenționează să le
	folosească în scopuri de marketing direct, dacă dumneavoastră nu v-ați dat
	în mod expres consimțământul în acest sens.
SNTFC CFR Călători SA poate furniza datele dumneavoastră cu caracter
	personal altor companii cu care se află în relații de parteneriat, dar
	numai în temeiul unui angajament de confidențialitate din partea acestora,
	prin care garantează că aceste date sunt păstrate în siguranță și că
	furnizarea acestor informații personale se face conform legislației în
	vigoare, după cum urmează: furnizori de servicii de curierat, servicii de
	marketing, servicii bancare/de plăți electronice (SNTFC CFR Călători SA nu
	are acces și nu stochează datele cardurilor sau ale conturilor bancare),
	furnizorii de servicii informatice care se ocupă de aplicațiile online de
	vânzare a legitimațiilor de călătorie, platforma pe care funcționează
	site-ul și de aplicația mobilă etc.,
Informațiile dumneavoastră cu caracter personal pot fi furnizate și
		către
autoritățile și instituțiile publice abilitate
(Parchet, Poliție, Instanțele judecătorești, etc.), în baza și în
		limitele prevederilor legale și ca urmare a unor cereri expres
		formulate
.
SNTFC CFR Călători SA nu promovează transmiterea de mesaje electronice
	nesolicitate sau nelegate de serviciile oferite (SPAM).
SNTFC CFR Călători SA se obligă să aplice, în legătură cu datele personale
	ale utilizatorilor/clienților săi măsuri tehnice și organizatorice adecvate
	pentru protejarea datelor cu caracter personal împotriva distrugerii
	accidentale sau ilegale, pierderii, modificării, dezvăluirii sau accesului
	neautorizat, în special dacă prelucrarea respectivă comportă transmisii de
	date în cadrul unei rețele, precum și împotriva oricărei alte forme de
	prelucrare ilegală. SNTFC CFR Călători SA ia toate măsurile necesare pentru
	a monitoriza și pentru a limita accesul angajaților săi direct la baza de
	date, conform reglementărilor legale în vigoare.
Prin citirea prezentelor termene și condiții ați luat la cunoștință faptul
	că vă sunt garantate drepturile prevăzute de lege, respectiv dreptul de
	informare, dreptul de acces la date, dreptul de intervenție, dreptul de
	opoziție, dreptul de a nu fi supus unei decizii individuale, dreptul de a
	vă adresa justiției în caz de încălcare a drepturilor sale garantate de
	Regulamentul (UE) 679/2016 și ale legislației române în domeniu
Dacă aveți orice întrebare despre modul în care datele dumneavoastră sunt
	utilizate, sau dacă unele din datele dumneavoastră sunt incorecte, puteți
	înainta către SNTFC CFR Călători SA o cerere scrisă, datată și semnată la
	adresa Bd. Dinicu Golescu nr. 38, Etaj 4, Sector 1, București, Romania, Cod
010873 sau prin fax +4021319.03.39 sau pe e-mail către
RelPublic.Calatori@cfrcalatori.ro
. În cerere se va preciza
	dacă se dorește ca informațiile să fie comunicate la o anumită adresă
	(chiar și e-mail) sau printr-un serviciu de corespondență care să asigure
	predarea numai personal.
SNTFC CFR Călători SA va comunica măsurile adoptate/informațiile solicitate
	în termen de 30 zile de la data primirii cererii.
Mai mult decât atât, precizăm că orice încercare de a accesa, utiliza,
	modifica datele personale ale altui utilizator este strict interzisă, fiind
	pedepsită de lege contravențional sau penal, după caz.
SNTFC CFR Călători SA nu răspunde pentru defecțiuni sau funcționări eronate
	ale sistemelor informatice gestionate de o terță firmă de găzduire care pot
	periclita securitatea bazei de date care conține date cu caracter personal.
În cazul în care, ulterior înregistrării, doriți să ștergem informațiile
	personale pe care le-ați furnizat în cadrul aplicației "Cumpără bilete CFR
	online", această modificare se efectuează din profilul de utilizator (aflat
pe bara albastră de sus în pagina de start) accesând secțiunea
Contul meu
și apoi sub-meniul
Anonimizare cont.
Dacă alegeți această opțiune,
datele dumneavoastră vor fi anonimizate și nu veți mai avea acces la datele
	și contul dumneavoastră.
Secțiune valabilă pentru aplicația mobilă "CFR Călători mersul trenurilor și bilete online"
SOCIETATEA NATIONALA DE TRANSPORT FEROVIAR DE CALATORI - CFR - CALATORI SA (prescurtată SNTFC CFR Calatori SA) oferă o nouă modalitate de a achiziționa bilete online cu ajutorul smartphone-ului.
Este o versiune simplificată a site-ului web.
Puteți utiliza aplicația noastră complet anonim (fără vreun cont) pentru a obține informații despre mersul trenurilor.
Pentru achiziționa bilete online, avem nevoie de diverse date cu caracter personal de la dvs. si le vom folosi in modul descris mai sus. Pentru înregistrarea unui cont avem nevoie de numele complet, adresa de e-mail, numărul de telefon și o parolă (lista poate fi modificată). Puteți alege (și edita ulterior pe site-ul web) să acceptați primirea buletinului informativ pe adresa de email furnizată. Puteți alege (și ulterior editați pe site-ul web) să acceptați primirea de mesaje text despre bilet pe numărul de telefon furnizat. Pentru fiecare pasager al unui bilet online, este obligatoriu să introduceți numele complet și, în funcție de tipul pasagerului, dacă are o anumită facilitate, pot fi necesare: codul numeric personal, legitimația de student sau alte date.
Pentru vizualizarea stațiilor din apropierea dvs., trebuie să acceptați ca aplicația CFR Călători să aibă acces la locația dispozitivului dvs.. Locația este folosită exclusiv la momentul procesării, nefiind salvată ulterior.
Această aplicație este construită folosind tehnologia Xamarin, furnizată de Microsoft. Pentru a trimite notificări despre biletul dvs. (memento despre plecare și despre sosire), folosim câteva servicii de la terți, cum ar fi Microsoft Azure Notifications Hub, Google Play Services (Firebase, Dagger), Apple Push Notifications Service sau Huawei Mobile Services (Push Kit), în funcție de platformă.