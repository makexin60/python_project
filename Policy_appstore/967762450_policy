עבור לתוכן המרכזי
הנך מתבקש לקרוא מדיניות פרטיות זו בטרם תעשה כל שימוש בשירות כהגדרתו בתנאי השימוש הזמינים בכתובת www.mcdonalds.co.il (להלן "
תנאי שימוש
") ו/או באתר ההזמנות שלנו הזמין בכתובת:
order.mcdonalds.co.il
("
האתר
"), או באפליקציה ("
האפליקציה
") ו/או באתר הגיפטקארד בכתובת:
gift.mcdonalds.co.il
תנאי השימוש חלים על מדיניות פרטיות זו ומהווים חלק בלתי נפרד ממנה.
בשימוש ו/או גישה לשירות ו/או כניסה לאתר/אפליקציה הנך מתחייב כי קראת וקיבלת על עצמך את מדיניות פרטיות זו וכי הנך מסכים לכך שאלוניאל בע"מ‎ שהינו בעל השליטה במאגר בו נאסף המידע האישי שלך (להלן "
אנחנו
" ו/או "
החברה
") תעשה שימוש במידע האישי שלך שיגיע לידיה בקשר עם השירות ו/או עם האתר/אפליקציה (להלן "
המידע
") בהתאם למדיניות פרטיות זו. לידיעתך, אינך חייב לפי חוק לספק מידע זה, ומסירת המידע האישי הינו מרצונך בלבד אך אם לא תספק אותו לא תוכל ליהנות מכל הפיצ'רים בשירות ו/או באתר/אפלקציה. אם אינך מסכים לכל התנאים שלהלן אנא אל תעשה כל שימוש בשירות.
לתשומת ליבך אנו עשויים לאסוף נתוני מיקום/GPS במסגרת השירות ולחבר את מכשירך באופן אוטומטי לרשת ה-WiFi שבמסעדות החברה ללא הודעה מוקדמת.
מדיניות הפרטיות מנוסחת בלשון זכר אך פונה לגברים ונשים כאחד.
פרטי קשר
אם יש לך שאלות או הצעות בנוגע למדיניות הפרטיות שלנו, אנא צור איתנו קשר:
אימייל:
info@mcdonalds.co.il
או דרך האפליקציה בלשונית "צרו קשר בוואטסאפ" או דרך האתר השיווקי בכתובת www.mcdonalds.co.il בלשונית "
צרו קשר
"
1.
מדיניות פרטיות
מקדונלד'ס ישראל מתייחסת בכבוד לפרטיות הלקוחות שלה ולכן פירטנו במדיניות פרטיות זו את הדרכים שבהן אנחנו אוספים את המידע, איך בכוונתנו לעשות שימוש במידע האישי שלך שיגיע לידינו דרך ו/או בקשר עם השירות, לרבות מטרות השימוש בו.
2.
הסכמה
אתה נותן בזאת את הסכמתך לחברה לאיסוף, שימוש, עיבוד והעברת המידע באופן המתואר במדיניות פרטיות זו ולדרכי השימוש בו.
בעדכון ומתן תאריך יום ההולדת (בין היתר על ידי לחיצה על כפתור "שלחו מתנה ביום ההולדת" וכן "הבנתי, תודה") הנך מסכים לשימוש במידע זה בהתאם להוראת סעיף 5 מטה, לרבות שימוש במידע זה על מנת לשלוח לך הצעות מיוחדות לרגל יום הולדתך ו/או תכנים שיווקיים נוספים במסרונים, פושים, מיילים או כל אמצעי אחר.
3.
איסוף מידע ושימוש בו
המידע נאסף על-ידנו במסגרת השימוש שלך בשירות ובאתר/אפליקציה, לרבות המידע מטה.
3.1 תכני המשתמש
אנו נאסוף כל מידע שתספק באמצעות השירות ובאתר/אפליקציה, לרבות תכתובות ו/או שיחות שנערכו בינינו לבינך וכל מידע שתספק לנו במהלך שיחות טלפוניות עם נציגינו.
3.2 פרטי הרשמה
בעת ההרשמה לשירות תתבקש לספק לנו פרטי הרשמה, לרבות: שם, כתובת דואר אלקטרוני, מספר טלפון, כתובת למשלוחים ומידע נוסף ככל שיידרש. אנו עשויים לאסוף כל מידע שייוצר ו/או יעלה לשירות, לרבות העדפות שירות ומיקום ופרטי ההזמנה. בכוונתנו לעשות שימוש במידע זה למטרות הבאות: (1) זיהוי אישי, (2) השלמת ההזמנות שתבצע בשירות, (3) תפעול השירות וביצוע הזמנות, (4) יצירת קשר לצורך שירות לקוחות ככל שיהיה בכך צורך, (5) התאמה אישית של תוכן השירות שאנו מציעים על מנת שנוכל לשפר את השירות.
3.3 פרטי תשלום
בעת ההזמנה תהיה לך אפשרות לשלם באמצעות שירותי צד שלישי כגון PayPal, ביט, כרטיסי אשראי, שירותי תשלום דומים ("
חברות התשלום
") וכו'. פרטי אמצעי התשלום (מספרי אשראי, לרבות מספר ת.ז. לאימות) נשמרים מוצפנים ומאובטחים ע"י חברות התשלום שעומדות בתקנים המחמירים ביותר כולל תקני PCI DSS. ככל שתבחר לאפשר לחברת התשלום לשמור את נתוני הזיהוי של אמצעי התשלום לצורך הזמנות עתידיות, תוכל לבצע הזמנות נוספות מהשירות מבלי להזין מחדש את פרטי אמצעי התשלום.
3.4 תכתובות ורשימת תפוצה
בהרשמתך לשירות הנך מאשר לחברה ליצור עמך קשר בנוגע לשירות וכן לשלוח מסרונים מכל סוג, מייל או שרת הודעות דחיפה (Push notification). בעת השימוש בשירות עשויים להופיע סקרים בדפי השירות, אשר ההשתתפות בהם אינה חובה. החברה תהא רשאית לעשות כל שימוש במידע הנאסף במסגרת הסקרים על בסיס אנונימי ואגרגטיבי וכן שימוש לא אנונימי לצרכי שירות, קשרי לקוחות, שיפור השירות ותחזוקה. אנו עשויים לשמור תכתובות ו/או שיחות שנערכו בינינו לבינך לצרכי שירות לקוחות, ניהול ושיפור השירות. בעת ההרשמה לשירות וביצוע הזמנות תהיה לך אפשרות להירשם לרשימת התפוצה שלנו, כך שמדי פעם תקבל מאתנו עדכונים בנוגע למבצעים, שירותים ומוצרים חדשים וידיעות אחרות שעשויות לעניין אותך וכן הזמנות להשתתף בסקרים, מטעמינו ו/או מטעם גורמי צד שלישי. בכל עת תוכל לצאת מרשימת התפוצה על-ידי ביטול האישור באזור האישי באתר האינטרנט ובאפליקציה. יובהר כי אי שימוש בשירות או מחיקת האפליקציה לא יובילו להסרה מהרשימה.
לתשומת ליבך, כי עקב מגבלות טכניות, במידה והתקנת את האפליקציה ביותר ממכשיר אחד ואתה מעוניין להסיר את עצמך מרשימת מקבלי הודעות דחיפה, על ההסרה להיעשות בכל מכשיר בנפרד.
3.5 מידע מגורמים שלישיים
אנו עשויים לקבל עליך מידע ממקורות צד שלישי כגון קואורדינאטות של כתובת ומען מגורמי צד שלישי ופרטים מרשתות חברתיות, ככל שהתחברת לשירות דרכן ובהתאם להרשאות שנתת להן, ולצרף אותו לפרטי הרישום שלך כמפורט להלן. ייתכן שנשתמש בפרטים אלה כדי לתקן את הרשומות שלנו, לאפשר מתן שירותים, העברת הודעות כהלכה וכן בירור תלונות, חשד להונאה או התנהגות בלתי הולמת.
3.6 מידע לגבי הזמנות והצלבה עם שירותי הזמנות נוספים של אלוניאל
אנו אוספים מידע לגבי השימוש בשירות וביצוע הזמנות לצורך ניתוח השימוש בשירות, לצרכי ניתוח מידע סטטיסטי ומצרפי אודות העדפותיך כלקוח ואודות אופן השימוש בשירות, התאמת שירותים ומוצרים להעדפות או לצרכים אישיים שלך ולצורך התאמה ומיקוד של פרסומות ושל תכנים שיווקיים בהתאם למידע ולנתונים הנאספים ומעובדים כאמור, לרבות מידע על פעולות שהתבצעו בשירות, היסטוריית ההזמנות שלך, ולרבות הצלבה של כלל נתונים אלו אל מול שימושים אחרים שלך באתר/אפליקציה ובשירותים מקוונים ובפלטפורמות אחרות המסופקות על-ידי החברה ו/או באמצעותה, בין אם בפעולות ישירות מול החברה בסניפים ו/או אל מול פעולות מקוונות ודיגיטליות אחרות שלך דרך כלים דיגיטליים נוספים של החברה. כלים אלו משמשים אותנו גם לצרכי פרסום ו-remarketing בשירות וברחבי הרשת אשר עשוי להיות מותאם להעדפותיך על בסיס מאפייני פעילותך בשירות.
3.7 מידע אגרגטיבי (מקובץ) ואנליטי
במאמץ מתמשך להבין ולשרת את משתמשי השירות, ובאתר/אפליקציה בצורה המיטבית, החברה עורכת מחקרים הנוגעים לנתונים הדמוגרפיים, דפוסי ההתנהגות, השימוש בשירות ובאתר/אפליקציה, ונתונים סטטיסטיים נוספים המבוססים על המידע שסופק לנו. תוצאות המחקר עשויות להיאסף ולהיחקר על בסיס אגרגטיבי, ואנו עשויים לשתף את המידע האגרגטיבי הנ"ל עם חברות קשורות ושותפים שלנו. מידע אגרגטיבי זה אינו מזהה אותך או כל אדם אחר באופן אישי.
3.8 מידע טכני ותעבורת תקשורת
בכדי ליהנות מתכונות מסוימות בשירות, היישום (האפליקציה) יפנה לשירותי המיקום של מכשירך בכדי לדגום את מיקומו הפיזי. אנו משתמשים במידע מיקום בכדי לאתר ולהתאים לך סניפים קרובים למיקומך הנוכחי וכחלק מתהליך ביצוע ההזמנה. אינך מחויב להפעיל שירותי מיקום (GPS) בכדי ליהנות מהשירות, אך אם תבחר לא לספק מידע זה לא תוכל ליהנות מכל מה שיש לשירות להציע. אנו רשאים לעשות כל שימוש בנתוני מיקום על בסיס אנונימי ואגרגטיבי, באופן שלא מאפשר לקשר אליך את המידע באופן אישי באמצעים סבירים ו/או שימוש מזוהה בכדי לתפעל ולשפר את השירות ולהתאים לך את השירות באופן אישי ו/או להציע לך פרסומים ומבצעים.
בכדי לוודא כי הגעת למסעדה שבה הזמנת, האפליקציה תפעיל את מקלט הWIFI במידה ואישרת אופציה זו. אנו משתמשים באופציה זו רק כדי לוודא כי אכן הגעת למסעדה שבחרת. מידע זה לא נשמר ולא נעשה בו כל שימוש אחר למעט אישור הגעה למסעדה.
לצרכי תחזוקה שגרתית, ניתוח נתוני תעבורה ומתן ושיפור השירות, אנו משתמשים בקובצי יומן רישום שאוספים מידע כגון כתובות פרוטוקול אינטרנט (IP), מידע על דפדפנים, מכשירים, קוקיס, ספקי שירות אינטרנט (ISP), דפים מפנים/דפי יציאה, סוגי פלטפורמות, גרסאות, חותמות תאריך/שעה, מספר לחיצות ומיקום בדף. אנחנו משתמשים במידע זה כדי לנתח מגמות, לנהל את השירות, לעקוב אחר תנועת משתמשים באופן מצטבר, לאבחן בעיות בשרתים שלנו ולאסוף מידע דמוגרפי נרחב לשימוש מצטבר. מידע זה אינו מקושר למידע נוסף המאפשר זיהוי אישי באמצעים סבירים. אנו משתמשים גם בכלי שירות למעקב המשתמש בקובצי יומן רישום כדי לנתח תנועות משתמשים, לשמור כתובות IP לצרכים סטטיסטיים אגרגטיביים ולנתח חשדות לפעילות לא חוקית.
3.9 קוקיס (Cookies), וווב ביקונס (Web Beacons) ואמצעים טכנולוגיים נוספים לפרסום ממוקד
קוקיס הם פיסות מידע קטנות המאוחסנות במכשיר שלך ו/או בדפדפן שלך וקשורות למידע עליך. אנו משתמשים בקוקיס של תעבורת תקשורת אשר הפעלתם מסתיימת בעת סגירת הדפדפן, והן בקוקיס קבועים המאוחסנים במכשיר שלך ו/או בדפדפן שלך. הקוקיס הקבועים לא יימחקו בעת סגירת הדפדפן, קוקיס אלו שומרים פרטי תעבורת רשת ושימוש בשירות ו/או באתר/אפליקציה על-ידי המשתמש, לרבות העדפותיו. בדרך כלל הדפדפן או המכשיר קולטים קוקיס באופן אוטומטי, אך בחלק מהמכשירים והדפדפנים קיימת האפשרות לחסום שימוש בקוקיס. אם הנך מעדיף זאת והדפדפן או המכשיר שלך תומכים באפשרות זו תוכל לערוך את אפשרויות הדפדפן או המכשיר כדי לחסום קוקיס בעתיד. אנו משתמשים בקוקיס מכמה סיבות. לדוגמה, קוקיס מאפשרים לנו לעקוב אחר השימוש אשר עושים המשתמשים שלנו בשירות ובאתר/אפליקציה וכך ללמוד איך לשפר את חוויית השימוש ולהתאים את המוצרים וסדר הצגתם בשירות זה כמו כן - קוקיס מאפשרים לנו לתפעל את השירות ובאתר/אפליקציה. אם תבחר לדחות קוקיס ייתכן שעדיין תוכל להשתמש בשירות ובאתר/אפליקציה; עם זאת, הגישה שלך לאזורים מסוימים ושירותים מסוימים בשירות ובאתר/אפליקציה עשויה להיות מוגבלת.
אנו עשויים גם לעשות שימוש בשירות, באתר/אפליקציה, ובמיילים שלנו בווב ביקונס בכדי לאסוף את המידע המפורט במדיניות זו. ווב ביקונס, או "gifs", הם תמונות אלקטרוניות שמאפשרות לנו לשלוח קוקיס, לנטר את השימוש שלך בשירות ובאתר/אפליקציה או לקבל אינדיקציה לכך שבוצעה פעולה בתכתובת דואר אלקטרוני מטעמנו. אנו עשויים גם להשתמש בקוקיס ובווב ביקונס של צדדים שלישיים ולהעביר להם מידע אודות משתמשים, לרבות פייסבוק, בין היתר לצורכי אנליטיקות והתאמת פרסומות ותכנים ולצרכי שיווק.
אנו מעבירים לפייסבוק נתונים אודות לקוחותינו כדי שיוכלו לאתר אנשים שנמצאים בקרבתם ולהגיש להם פרסומות ממוקדות משתמש בעת הגלישה באינטרנט.
4.
שיתוף והעברת מידע
4.1 שמירה על החוק והסדר הציבורי
אף על-פי שאנו עושים מאמץ סביר לשמור על פרטיותך, ייתכן שנחשוף מידע אודותיך ככל שנדרש על-פי חוק ו/או על-ידי רשויות שלטון; ו/או ככל שהדבר נדרש לצורך הגנה על אינטרס חשוב שלנו ו/או כדרוש למתן השירות והאתר/אפליקציה, בקרת האתר/אפליקציה, השירות והתשלומים על פיו, בירור חיובים וביטול הזמנות, מניעת הונאות, חשד או חשש להפרת תנאי השימוש, ביצוע עבירה ו/או התנהגות לא נאותה, חשד או חשש להתחזות, הונאה, שימוש לא נאות או לא כדין באמצעי תשלום, הפצת דואר זבל, אלימות ו/או פגיעה בנו, בלקוחותינו, בשירותינו ו/או בכל צד ג'.
מבלי לגרוע מהאמור לעיל, אנו עשויים להעביר לחברות האשראי/התשלום/הסליקה ו/או חברות דומות מידע אודותיך עם פנייתם לבירור, מעקב ובקרת תשלומים. מידע כאמור יכול שיכלול: שם פרטי, שם משפחה, טלפון, דואר אלקטרוני מספר רכישות ותאריכי הרכישה, תאריך ושעת איסוף מוצרים, מידע טכני ותעבורת תקשורת ועוד.
4.2 קבלני משנה וספקי שירות
אנו עשויים לשתף את המידע שלך עם ספקי שירות וקבלני משנה העובדים עמנו ו/או המספקים שירותים מסוימים מטעמנו בארץ ובחו"ל וזאת ככל שהדבר יידרש לצורך מתן השירות ותפעול האתר/אפליקציה, שיפורם ופיתוחם של שירותים נוספים, ביצוע בירורים לגבי תשלום, ביצוע וביטול של הזמנות וכן עם חברות קשורות ו/או זכיינים ברחבי העולם. כמו כן, אנו עשויים לאחסן מידע בשירותי ענן ששרתיו ממוקמים מחוץ לישראל.  חברות אלה אינן רשאיות לשתף או להשתמש בעצמן במידע שלא עבורנו או לצורך תפעול השירות והאתר/אפליקציה. בנוסף, אנו עשויים להעסיק גורמי צד שלישי כדי לסייע בהפצת סקרים, פרסום ו/או תכנים. לאחר השלמת פרויקטים אלה, אנו דורשים כי כל המידע יושמד ו/או יוחזר אלינו. לבסוף, אנו משתפים מדי פעם מידע אגרגטיבי עם ספקי השירות שלנו. מידע זה אינו מכיל מידע המאפשר זיהוי אישי באמצעים סבירים והוא משמש לפיתוח תוכניות ותוכן שעשויים לעניין את המבקרים בשירות ובאתר/אפליקציה שלנו.
4.3 המחאה
אנו רשאים להעביר המידע ולהסב זכויותינו והתחייבויותינו במקרה של מכירה ו/או מיזוג בו מועברת השליטה בחברה ו/או בעיקר נכסיה ו/או בשירות לצד שלישי כלשהו ובלבד שאותו צד שלישי יכנס בנעלינו לכל דבר ועניין הקשור בהוראות מדיניות זו.
5.
שימוש במידע
5.1 מטרות שימוש
השימושים שהחברה עשויה לעשות במידע כוללים בין היתר גם את המטרות הבאות: (1) זיהוי אישי; (2) תפעול ושיפור השירות והאתר/אפליקציה; (3) ניתוח נתונים וסטטיסטיקות; (4) ציות לחוק; (5) בירור תלונות, חשד להונאה או התנהגות בלתי הולמת.
5.2 ניוזלטר
בעת הרשמתך לניוזלטר של החברה - הסכמה לקבלת תוכן שיווקי, החברה תצרף אותך לרשימת התפוצה שלנו, כך שתקבל מאתנו את הניוזלטר וכן עדכונים נוספים בנוגע לשירותים שלנו וידיעות אחרות ביחס לחברה ולפעילותה. בכל עת תוכל לצאת מרשימות התפוצה במייל ע"י הקלקה על לינק "הסרה מרשימת התפוצה" המופיע בגוף מייל הנשלח מאיתנו (שים לב כי הסרה בדרך זו היא ממיילים בלבד - למייל ממנו שלחת את ההסרה), ו/או מרשימות התפוצה בטלפון דרך שליחת המילה "הסר" למספר 09-9512824 (שים לב כי הסרה בדרך זו היא ממסרונים בלבד - לטלפון ממנו שלחת את ההסרה)
6.
קישורים
שים לב כי השירות שלנו כולל קישורים שמובילים לאתרים ושירותים אחרים. אתרים ושירותים אלה עשויים לאסוף ממך מידע המאפשר זיהוי אישי. מדיניות פרטיות זו אינה כוללת את נוהלי איסוף המידע או המדיניות של אתרי אינטרנט ושירותים כאלה ו/או כל גורם שלישי. החברה אינה אחראית לנוהלי הפרטיות או לתוכן של אתרים אחרים וכל שימוש שתעשה בקישורים ו/או שירותים אלה הינו באחריותך בלבד. מדיניות פרטיות זו חלה אך ורק על המידע שנאסף על-ידינו.
7.
הגבלת גיל
אם אתה מתחת לגיל 18, עליך לקבל הסכמת הורה לפני השימוש בשירות ו/או באתר/אפליקציה. החברה לא פונה ביודעין לקטינים מתחת לגיל 18 ללא הסכמת הורה כאמור. אם יש לך סיבה להאמין שקטין סיפק לנו מידע אודותיו, אנא צור איתנו קשר בכתובת:
info@mcdonalds.co.il
ואנו נעשה מאמצים למחוק את המידע הנ"ל ממאגרי המידע שלנו.
8.
אבטחת מידע
אנו נוקטים צעדים סבירים כפי הנהוג בתעשייה כדי לסייע בהגנה על המידע המאפשר זיהוי אישי שאתה מספק לנו. אנו גם מגבילים את הגישה למידע המאפשר זיהוי אישי לעובדים הזקוקים למידע כדי לבצע עבודה ספציפית (לדוגמה, נציגי שירות לקוחות). אך יש לקחת בחשבון ששום אמצעי ו/או שירות אינם בטוחים באופן מוחלט, במיוחד כשהפעילות היא מקוונת. אם יש לך שאלות כלשהן בנוגע לאבטחת המידע שלך, הנך מוזמן לשלוח הודעה לכתובת הדואר האלקטרוני הרשומה לעיל. אנו שומרים את המידע רק לתקופה הדרושה לצורך מימוש המטרות שלשמן הוא נאסף או לצורך עמידה בכל דרישת דיווח משפטית או אתית או דרישת שמירת מסמכים.
9.
קבלת גישה למידע המאפשר זיהוי אישי
באפשרותך לבקש גישה, עיון, עדכון, תיקון או מחיקה בהתאם לחוק, של מידע המאפשר זיהוי אישי שאספנו עליך, ולהגיש תלונה לרשות המפקחת על הגנת פרטיות ואבטחת מידע. כדי לממש זכות זו, עליך לשלוח אימייל לכתובת הדואר האלקטרוני
info@mcdonalds.co.il
עם פרטים שיאפשרו לנו לאמת את זהותך. אנחנו לא גובים תשלום עבור בקשת עדכון או תיקון. בקשה למחיקת המידע כפופה לכל חובה משפטית ואתית או חובת שמירת מסמכים החלה על החברה. אנו עשויים לסרב לבקשות אשר חוזרות על עצמן באופן שיטתי, דורשות מאמץ טכני לא פרופורציונאלי, מסכנות את פרטיותם של אחרים, או שאינן ניתנות לביצוע. ככל שיימחק מידע כאמור ייתכן ולא יתאפשר לך לעשות שימוש בשירות.
10.
הגבלת אחריות
שירות זה מועמד לרשותך כפי שהוא ("AS IS") וללא אחריות ו/או הבטחה מכל סוג, בין אם מפורשת או מכללא ו/או מכוח דין (ככל שהדין החל מרשה זאת). ככל שמתיר זאת החוק ובהיקף המרבי אותו הוא מתיר, החברה אינה נותנת כל הבטחה ולא תישא באחריות, כולל בין היתר ומבלי לגרוע בנוגע לסחירות ,(Merchantability) הפרת זכויות והתאמה למטרה מסוימת (Fitness for Particular Purpose) . החברה אינה מבטיחה שהשירות יהיה נגיש ללא הפרעה או נטול פגמים ותקלות, או שהשירות או השרת עליו מצוי השירות נקיים מוירוסים ו/או כל גורם מזיק אחר. החברה אינה מבטיחה ו/או נותנת מצג כלשהו בנוגע לשימוש בשירות ו/או תוצאותיו של שימוש זה, לרבות אספקה וזמני אספקה ובכל הקשור לדיוק, אמיתות התוכן, מהימנות ו/או בכל עניין אחר. אתה האחראי הבלעדי לנקיטת כל אמצעי הזהירות הדרושים ו/או המומלצים לדעתך להגן על-עצמך מפני תביעות, נזקים, אובדן ו/או סכנה העלולים לעלות כתוצאה ו/או בקשר עם שימושך ו/או הסתמכותך על השירות ו/או כל חלק ממנו. הנך מוותר בזאת על כל תביעה או טענה בקשר עם השירות, אספקתו ו/או אי אספקתו.
ככל שמתיר זאת החוק ובהיקף המרבי אותו הוא מתיר, בשום מקרה החברה והגורמים הקשורים אליה כולל שותפים, נושאי משרה, דירקטורים, עובדים, בעלי מניות, סוכנים, נותני רישיון, קבלני משנה וספקים לא יישאו באחריות כלפיך ו/או כלפי כל ישות אחרת תחת כל תיאוריה משפטית, בין אם בעילה חוזית, נזיקית או אחרת, בין אם בשל נזק ישיר, עקיף, משני ו/או נסיבתי כולל ומבלי לגרוע אבדן רווחים, אבדן הזדמנויות עסקיות, אבדן הכנסה ו/או רווח, חסרון כיס, פגיעה במוניטין, אבדן מידע, פיצויים מיוחדים, עונשיים ו/או לדוגמא; הנובעים מ ו/או קשורים בכל דרך בשירות ו/או בהיעדר שירות, לרבות ומבלי לגרוע שימושך בו ו/או הסתמכותך עליו ו/או על כל חלק ממנו ו/או בכל תקלה, חוסר דיוק, השמטה, פגם, פרצת אבטחה ו/או כל כשל בביצוע ואספקת השירות על-ידי החברה, אף אם החברה ידעה על האפשרות שיגרמו נזקים כאמור. ככל שלמרות האמור לעיל תמצא החברה אחראית, התרופה הבלעדית לה תהיה זכאי היא ביצוע מתוקן של ההזמנה בשירות והחברה לא תהיה אחראית למתן תרופות נוספות מעבר לכך.
11.
אכיפה
החברה בוחנת באופן קבוע את עמידתה במדיניות פרטיות זו. אל תהסס לפנות אלינו בכתובת:
info@mcdonalds.co.il
בכל שאלה בנוגע למדיניות פרטיות זו או בנוגע לטיפול שלנו במידע. נשתף פעולה עם הרשויות הרגולטוריות המתאימות, כולל רשויות אבטחת מידע מקומיות, על-מנת לפתור כל תלונה בנוגע להעברת המידע שאין באפשרות החברה לפתור אותה עצמאית.
12.
שינויים במדיניות הפרטיות
אנו רשאים לשנות את מדיניות הפרטיות בכל עת. במקרה של שינוי נוהלי הפרטיות שלנו, נשנה מסמך זה כך שתוכל לדעת איזה מידע אנחנו אוספים, כיצד אנחנו עשויים להשתמש בו ובפני מי אנחנו עשויים לחשוף אותו. נודיע לך על כל שינוי מהותי במדיניות פרטיות זו על-ידי פרסום הודעה בולטת בשירות שלנו. מומלץ לעיין בהצהרה זו מדי פעם כדי לקבל מידע על האופן שבו אנו מגנים על המידע שלך.
X
מאות
חטופים
על ידי החמאס
5
2
3
ימים
:
2
0
שעות
:
4
9
דקות
:
0
2
שניות