Condicions d’ús de l’aplicació del MOU-TE
General
A continuació es detallen els fes i condicions (en endavant, condicions) que regulen l’accés i/o l’ús per a les persones usuàries de l’aplicació per a dispositius mòbils MOU-TE (en endavant, app del MOU-TE o aplicació),  desenvolupada per l’Autoritat del Transport Metropolità de Barcelona (en endavant ATM) així com de tots els seus serveis, continguts, serveis relacionats, incloent-hi qualsevol ampliació, actualització o modificació de qualsevol d’ells (en endavant i conjuntament, servei).
SI US PLAU, LLEGIU DETINGUDAMENT AQUESTES CONDICIONS, JA QUE EL FET D’ACCEDIR I/O EMPRAR EL SERVEI I/O D’INSTAL·LAR L’APLICACIÓ SIGNIFICA QUE LES HEU LLEGIDES, LES HEU ENTÈS I LES ACCEPTEU, SENSE RESERVES.
Propietat o dades del titular de l’aplicació
La plataforma MOU-TE és propietat del Departament de Territori i Sostenibilitat de la Generalitat de Catalunya, ubicat a l’avinguda de Josep Tarradellas, 2-6, 08029 Barcelona.
L’ATM és l’encarregada de gestionar a nivell tecnològic la web i l’aplicació del MOU-TE.
Els serveis de Transport Públic inscrits estan operats pels diferents operadors de transport concessionats per les diferents administracions propietaris dels serveis.
Qualsevol comunicació a la Generalitat de Catalunya pot realitzar-se mitjançant la bústia de contacte de la Generalitat de Catalunya accedint a través del següent enllaç:
formulari web.
Per altres consultes oportunes amb l’app del MOU-TE la comunicació amb l’ATM es pot realitzar a traves d’
atm@atm.cat.
Objectius
L’ATM ha desenvolupat aquesta aplicació mòbil amb els objectius següents:
- Apropar i posar a l'abast de la ciutadania i de les persones usuàries els diferents serveis de transport públic de Catalunya.
- Incrementar la difusió del transport públic de Catalunya.
- Potenciar la multicanalitat de l’app del MOU-TE com a valor afegit per una millora de l'accessibilitat per al ciutadà.
- Potenciar la incorporació de les noves tecnologies amb una app per als telèfons intel·ligents (smartphones), com a mitjà de comunicació entre les persones usuàries i els diferents modes de transports.
Mitjançant l’aplicació les persones usuàries tindran informació sobre els serveis dels diferents modes de transports públic de Catalunya (línies, horaris, mapes, estacions més properes i incidències).
Condicions d’accés a l’app
Aquesta aplicació és gratuïta i NO té, en cap cas, objectius comercials. Les persones usuàries no paguen en concepte de descàrrega, tinença, ús o accés a continguts i/o serveis.
L’accés a l’aplicació és responsabilitat exclusiva de les persones usuàries i implica que coneixen i accepten les advertències legals i les condicions i els termes d’ús que conté.
Si la persona usuària no està d’acord amb el contingut d’aquestes condicions d’ús ha d’esborrar l’app i no fer-ne ús i no pot accedir ni disposar dels serveis que ofereix.
L’ATM, vetlla per evitar errors en els continguts que es publiquen a l’app i es reserva el dret de modificar-ne el contingut. L'ATM no es responsabilitza de les conseqüències que puguin derivar-se de les errades en els continguts proporcionats per tercers que puguin aparèixer en aquesta app. Pot modificar, en qualsevol moment que ho cregui oportú, la configuració d’aquesta app, les condicions del servei i el seu contingut, així com eliminar-los, limitar-los o suspendre’ls de manera temporal o definitiva, o impedir-ne l’accés, i ha de procurar informar l’usuari d’aquest canvi, sempre que les circumstàncies ho permetin.
Queda prohibida qualsevol comunicació o transmissió de continguts que infringeixin els drets de propietat de tercers i de continguts que siguin amenaçadors, obscens, difamatoris, pornogràfics, xenòfobs, atemptatoris contra la dignitat de la persona o els drets de la infància, la legalitat vigent o qualsevol conducta que constitueixi la realització d'una ofensa penal o hi inciti.
Així mateix, queda prohibida la inclusió i comunicació de continguts, per part de les persones usuàries, que siguin falsos o inexactes i que indueixin o puguin induir a error a la resta de persones usuàries o al personal de l'ATM, en particular en els continguts que es trobin protegits per qualsevol dels drets de propietat intel·lectual o industrial.
L'ATM podrà prohibir l'accés a l’app a qualsevol persona usuària que realitzi qualsevol de les conductes esmentades en els paràgrafs anteriors, que en cap cas tenen caràcter limitador.
Així mateix les persones usuàries es compromet a fer un ús adequat dels serveis i dels continguts de l’app i a no fer-los servir per a activitats il·lícites o constitutives d’un delicte, o que infringeixin el que s’estableix en aquestes condicions, a la regulació sobre propietat intel·lectual o industrial, o a qualsevol altra norma de l’ordenament jurídic. L’ús que es faci de la informació que conté aquesta app és responsabilitat exclusiva de les persones usuàries.
Compatibilitat
L’app del MOU-TE és compatible amb els sistemes operatius següents:
- iOS (versions 13 o superior, inclou, 13.X, 14.X i 15.X)
- Android (versions 5.1 o superior, inclou 5.X, 6.X, 7.X, 8.X, 9.X, 10.X, 11.X i 12.X)
Política de privadesa i publicitat
Responsable del tractament
: Autoritat del Transport Metropolità Consorci per a la coordinació del sistema metropolità del transport públic de l’àrea de Barcelona
NIF: P-5890049-I
Domicili social: Carrer Balmes, 49, 6a planta, 08007, Barcelona.
Telèfon: +34 93 362 00 20
E-mail:
atm@atm.cat
Terminis de conservació, Finalitat i legitimació del tractament
L'ATM dona estricte compliment a la normativa vigent. L'ús de possibles dades personals tindrà caràcter confidencial i es farà servir únicament per a poder prestar els serveis de l'ATM i les entitats vinculades. Podeu consultar el detall del tractament de dades que fem a la nostra política de privacitat.
L'ATM pot oferir enllaços, directament o indirecta, a recursos o llocs d'Internet que es trobin fora d’aquesta aplicació. La presència d'aquests enllaços té una finalitat informativa i no constitueix una invitació a la contractació dels productes o serveis que s'ofereixin a la plataforma de destinació.
L’app del MOU-TE únicament emmagatzema el correu electrònic de l’usuari per:
Facilitar accés als serveis per reportar nivells ocupació ens estacions o enviament de consultes i suggeriments.
Aquest correu electrònic és un element identificador per poder ser respost pels nostres serveis. La base de legitimació per dur a terme aquests tractaments de dades es l’execució de “contracte” entre l’usuari i el responsable de l’app MOU-TE (ATM).
Les funcionalitats adreçades a compartir continguts, per exemple, enviar un resultat de cerca d’itineraris i horaris, no emmagatzemen la informació introduïda. Aquesta informació només s’utilitza amb l’objectiu de la pròpia compartició.
Transferències internacionals de dades i presa automàtica de decisions (creació de perfils)
ATM no realitza a través de l’aplicació MOU-TE ni la transferència internacional de dades ni la presa automàtica de decisions (per tant no realitza la creació de perfils).
Exercicis de drets
Es poden exercir els drets d’accés, rectificació, supressió, limitació i oposició al tractament de dades personals a través de la direcció de correu electrònic
atm@atm.cat
. Es poden exercir els drets d’accés, rectificació, supressió, limitació i oposició al tractament de dades personals a través de la direcció de correu electrònic
www.apdcat.gencat.cat
).
Reutilització de la informació
L’Administració permet la reutilització dels continguts i de les dades per a tot el món i sense cap mena de limitació temporal ni restricció, en tot cas, complint amb condicions bàsiques establertes en l’article 8 de la Llei 37/2007, de 16 de novembre, sobre reutilització de la informació del sector públic relatives a la citació de la font, no alteració ni desnaturalització de la informació i especificació de la data d’última actualització,  sempre que no es contradigui amb la llicència o avís que pugui tenir una obra i que és la que preval.
S'autoritza en cap cas l'ús de logotips, marques, escuts i símbols distintius de l’ATM i/o Generalitat de Catalunya en publicacions, webs i serveis per a mòbils que no siguin participats o patrocinats per aquesta institució. Aquests elements d'identitat gràfica corporativa són propietat exclusiva de la Generalitat de Catalunya i estan protegits per la legislació vigent aplicable.
L’ús no autoritzat o indegut d’aquests elements és una infracció dels drets de propietat industrial de la Generalitat de Catalunya i/o l’ATM. L'accés a l’app no suposa, en cap cas, l'adquisició per part de les persones usuàries de cap dret de propietat sobre els continguts que hi figuren. Alguns dels continguts de l’app poden ser descarregats sempre que sigui per a ús privat i sense finalitat comercial.
En cap cas, la posada a disposició i l’ús de les bases de dades, les imatges, els dibuixos, els gràfics, els arxius de text, d’àudio i de vídeo i el programari, o qualsevol altre contingut, propietat de la Generalitat de Catalunya i/o l’ATM, implica, la cessió de la seva titularitat o la concessió d’un dret d’ús en favor de les persones usuàries
de responsabilitats.
La Generalitat no es fa responsable dels danys, perjudicis, pèrdues o despeses produïdes pel funcionament incorrecte del serveis proposats. Es recomana que l’usuari s’informi de l’estat del servei també a través dels altres canals de comunicació que la Generalitat de Catalunya posa a disposició del ciutadà.
L’ATM no garanteix l'absència d’interrupcions o errors en la connexió i/o accés a l’aplicació i els seus continguts; tampoc garanteix la seva actualització.
L’ATM procurarà fer, en el menor temps possible, les actualitzacions i correccions dels errors detectats, així com, esmenar les deficiències o errors en l'accés i/o connexió a l’aplicació i als seus continguts.
L'ATM no es responsabilitza del contingut i la informació de les pàgines web de terceres persones connectades per enllaços (links) amb les pàgines web de l'ATM.
L'ATM no s'obliga a controlar les informacions i les opinions que els usuaris transmetin o de l'ús que aquests facin de les informacions i continguts recollits a la pàgina web. L'ATM es reserva el dret d'eliminar qualsevol informació o opinió dels usuaris que sigui contrària a la legalitat vigent, especialment quan signifiqui una vulneració dels drets i llibertats fonamentals de la persona.
L’ATM pot modificar, en qualsevol moment que ho estimi oportú, la configuració d'aquesta, les condicions del servei i el seu contingut, així com eliminar-los, limitar-los o suspendre'ls de manera temporal o definitiva, o impedir l'accés a aquest, i procurar informar l'usuari d'aquest canvi, sempre que les circumstàncies ho permetin, mitjançant una publicació a la app.
La Generalitat de Catalunya i l’ATM tampoc responen dels errors de seguretat que puguin produir-se ni dels danys que puguin ocasionar-se al sistema informàtic dels usuaris o als fitxers o documents emmagatzemats en el mateix per l'accés i/o la connexió a l’aplicació ni pels danys que puguin causar-se per terceres persones mitjançant intromissions il·legítimes fora del control de la Generalitat de Catalunya.
Legislació i jurisdicció
Aquestes condicions d’ús i de qualsevol altre text amb caràcter contractual d’aquesta app es regulen pel que disposa la legislació d’aplicació en l’àmbit de l’ATM. En cas que hi hagués qualsevol controvèrsia derivada de l’accés a aquesta app i de l’ús dels seus continguts i serveis, així com de la interpretació i el compliment d’aquestes condicions generals i de qualsevol altre text amb caràcter contractual d’aquesta app, les parts, amb renúncia expressa a qualsevol altre fur que els pogués correspondre, se sotmeten expressament als jutjats i els tribunals de la ciutat de Barcelona (Espanya).
Política de cookies
S'utilitzen cookies no exceptuades, cookies pròpies i de tercers per identificar les preferències i hàbits de navegació dels usuaris i per oferir una millor experiència. Consulti la nostra política de cookies
aquí
.
Pot seleccionar les cookies que s'habilitaran a la web en funció de les seves preferències.
Tècniques internes
Anàlisi i seguiment
DESCARTAR COOKIES
ACCEPTAR LES COOKIES SELECCIONADES
<